Правна информация на HTC

1.	Авторски права
2.	Правила за поверителност
3.	Декларация за поверителност
4.	Лицензионно споразумение с краен потребител 



1.	Авторски права

Част от софтуера, съдържащ се в това устройство, е разработен от или с участието на HTC Corporation.

Авторско право © [2006 - 2011] HTC Corporation

Всички права запазени.

Продуктите („Продуктите“) означават софтуера, разработен от или собственост на HTC Corporation („HTC“), който не се предлага отделно по силата на лиценз за общодостъпен софтуер. Информацията, която се съдържа в Продуктите, е изключителна собственост на HTC. HTC предоставя на законния потребител на това устройство правото да използва Продуктите единствено в рамките на законната експлоатация на устройството. По силата на този лиценз не се предоставят никакви допълнителни права, включително и не само, права за разпространение, възпроизвеждане, модификация и предаване. За всяка друга употреба на Продуктите трябва да се изисква писменото съгласие на HTC.

По отношение на целия съответен софтуер (който включва компоненти, предоставени от доставчици и лицензодатели на HTC), който е включен в закупеното от вас устройство, използването на подобен софтуер се подчинява на условията на авторското право на тези доставчици/лицензодатели.



2.	Правила за поверителност

Правила за поверителност на HTC

Март 2009 г.

Настоящите правила се отнасят единствено до информация, която се събира и съхранява от HTC Corporation („HTC“). Всяко съобщение се изпраща чрез мрежата на вашия безжичен оператор и този оператор може да има достъп до съобщенията. За да разберете как вашият безжичен оператор третира данните ви, запознайте се с правилата за поверителност на безжичния оператор.

Ако решите да използвате приложения на трети страни на вашето устройство HTC Android, всяка информация, събирана от тези приложения, може да се изпрати на трети страни, като правилата за поверителност на HTC не се прилагат в такива случаи. Приложения на трети страни може да се подчиняват на собствени правила за поверителност, с които трябва внимателно да се запознаете.

Защо HTC събира информация

За да диагностицираме проблеми, непрекъснато да усъвършенстваме предоставяните услуги и да подобряваме работата на потребителя, ние събираме от вашето устройство информация и основни статистически данни за използването му.
 
Информация за устройството HTC Android, събирана от HTC

a)	Устройствата имат един или повече уникални идентификационни номера. Тези идентификационни номера са свързани с вашия IMEI номер, мобилния код на страната и кода на мобилната мрежа на устройството (който се съхранява и от мобилния ви оператор) и позволяват на устройството да синхронизира вашата електронна поща, контакти и други услуги.
b)	Друга информация, например моделът на хардуера на вашето устройство и версията на софтуера Android, който използвате, може да се събира, но да не се съхранява. Освен това може да събираме информация за различни събития с устройството, например сривове. Но подобни статистически данни за употребата не съдържат информация за приложенията, например съдържание на имейли или записи на телефонни разговори.

Информация, събирана от приложения на трети страни

a)	Някои приложения на трети страни ви предоставят възможност за взаимодействие и обмен на информация с други лица, освен с HTC. Внимателно помислете, преди да предоставите лична информация.
b)	Някои приложения или функции на устройството HTC Android могат да доведат до изпращане на друга информация до HTC, но по такъв начин, че тази информация да не може да бъде свързана конкретно с вас.
c)	Вашето устройство може да ни изпрати информация за местоположението (например идентификатор на клетката или GPS информация).
d)	При използване на някои приложения или функции може да се изпрати информация на Google, която се съхранява във вашия Google профил, ако сте поискали тази услуга. Ако използвате стандартни услуги на Google на вашето устройство HTC Android, например за създаване на нови контакти или събития в календара, тази информация ще се свърже с вашия Google профил и ще се съхранява в съответствие с правилата за поверителност за тези услуги. По същия начин, ако използвате Android Market, информация за изтеглени файлове, коментари и рейтинги ще се съхранява и ще бъде достъпна на вашия Google профил. Можете да забраните или да не използвате тези функции и тогава Google няма да получи въпросните данни.
e)	Някои продукти и услуги ви позволяват да персонализирате получаваното от вас съдържание. За подобни продукти и услуги доставчикът може да съхрани вашите предпочитания и предоставената от вас информация за персонализирането.

Споделяне и предаване на информация на трети страни от HTC

a)	HTC може да споделя нелична, обобщена информация с избрани трети страни. Подобна информация обаче не може да бъде свързана конкретно с вас.
b)	HTC може да споделя ваша информация с трети страни при изпълнение на различни операции, например фактуриране и заплащане за определени поръчки. Тези трети страни ще бъдат задължени да третират вашата информация в съответствие с приложимите споразумения за поверителност или правилата на HTC за поверителност. HTC може също да обменя ваша информация с мобилния ви оператор във връзка с предоставянето на клиентски услуги.

Други употреби

a)	HTC може да използва ваша информация, за да обработва ваши заявки и да ви предоставя услуги, да изпълнява операции за предоставяне на клиентски услуги и да осигурява по-добра работа на потребителя.
b)	HTC може също да използва тази информация в една съвкупна форма с цел да разработи нови функции и да подобри общото качество на продуктите и услугите.

Избор на услуга

Някои от нашите продукти и услуги на трети страни ви позволяват да се откажете от събиране и споделяне на определена информация или да се откажете от определени продукти, услуги или функции.
 
Сигурност на информацията

Информацията, получена от HTC, може да се запази в съответствие с декларацията на HTC за поверителност на информацията. Декларацията на HTC за поверителност на информацията не се отнася до използването от трети страни на информация, която им изпратите.

Допълнителна информация

Може да използвате устройството HTC Android за достъп до определени продукти и услуги, като Gmail, Google Talk, YouTube и Google Gears. Правилата за поверителност на всяка от тези услуги посочват как ще се третира вашата лична информация при използване на конкретната услуга.

‧	Правила за поверителност на Gmail - http://mail.google.com/mail/help/privacy.html
‧	Правила за поверителност на Google Talk - http://www.google.com/talk/privacy.html
‧	Правила за поверителност на YouTube - http://www.youtube.com/t/privacy
‧	Правила за поверителност на Google Gears - http://gears.google.com/privacy.html

HTC спазва принципите на САЩ за „сфера на неприкосновеност на личния живот“.



3.	Декларация за поверителност

ДЕКЛАРАЦИЯ ЗА ПОВЕРИТЕЛНОСТ НА HTC

HTC Corporation („HTC“, или „Компанията“) притежава и експлоатира мрежата за данни на HTC. HTC се ангажира да защитава поверителността на информацията на потребителите на мрежата за данни на HTC и в тази декларация представя практиките за събиране на информация в мрежата за данни на HTC.

Анонимно използване

Повечето от материалите, предоставени в мрежата за данни на HTC, се предоставят за информационни цели и вие ще можете да използвате мрежата за данни на HTC, без да съобщавате своята самоличност на HTC или да предоставяте на HTC други лични данни. Но HTC може да се нуждае от информация относно използването от ваша страна на мрежата за данни на HTC.

Събиране на информация

HTC може да събира следната информация за използването на устройствата на HTC: предоставяне на услуги на нашите потребители, включително представяне на персонализирано съдържание и реклами; проверки, изследване и анализ с цел поддържане, защита и усъвършенстване на нашите услуги; осигуряване на техническото функциониране на нашата мрежа; разработване на нови услуги.

Ако потребителите доброволно решат да станат членове на група на уебсайта на HTC, те дават съгласието си на HTC да използва лична информация, предоставена за конкретни цели на HTC, включително и не само, маркетинг, продажби, услуги, проучвания, пощенски списък за бюлетини и др. Например, ако станат членове на електронния клуб на HTC (HTC e-Club), потребителите ще трябва да предоставят на HTC и лична информация, като име, номер на мобилен телефон, адрес на електронна поща, страна на произход и дата на раждане. Освен това, само чрез една лесна операция, потребителите ще могат да изберат парола за защита и да се запишат за регистрация на продукт и абонамент за бюлетин. Уверяваме ви, че HTC се отнася сериозно към сигурността на данните на своите потребители и ще прилагаме съответните административни, технически и физически мерки с цел да защитим информацията на потребителя срещу загуба, кражба и злоупотреба, както и срещу неупълномощено оповестяване, изменение, унищожаване или достъп.
Когато поискат да се свържат със съответни служители на HTC, потребителите ще трябва да предоставят информация за себе си и за компаниите си. Тази информация позволява на съответните служители на HTC да отговорят бързо и ефективно на въпросите и исканията на клиентите. HTC може да проследи имената на домейните на потребителите и да анализира тези данни. По силата на разпоредбите на тази декларация HTC може да използва събраните данни за определени цели, включително и не само, маркетингови анализи, оценка на услугите и планиране. HTC може да използва горепосочената мрежа данни на HTC и за провеждане на проучвания или други изследвания за целите на маркетинга и планирането. В случай на публично оповестяване на отговорите и на информацията, събрана при подобни проучвания или изследвания, потребителите ще бъдат уведомени за участието си, а HTC ще оповести единствено обобщена информация относно потребителите, а не лична информация, чрез която може да бъде идентифицирано конкретно лице. Независимо от гореказаното, ако при проучванията потребителите могат да предоставят писмени коментари и HTC е уведомила потребителите в момента на извършване на проучването относно евентуалното оповестяване на информацията, HTC си запазва правото да оповести текстова информация, предоставена от даден потребител при подобно проучване, при условие че не се разкрива лична информация, чрез която може да бъде идентифициран конкретният потребител. Участието в подобни проучвания е напълно доброволно. HTC може публично да оповести подобна обобщена информация при следните и други обстоятелства: представяне на резултати от проучване на посетителите на уебсайта, предоставяне на данни на рекламодателите на мрежата за данни на HTC относно предпочитанията на потребителите и/или техни демографски данни, както и публикуване на общи данни за използването на мрежата в съобщения за пресата.

Имейли за записване в група

Когато потребителят се запише в електронния клуб на HTC (HTC e-club), HTC изпраща автоматично електронно потвърждение до имейл акаунта на потребителя. За да направи след това промени в абонамента си за бюлетина, като записване или отписване, потребителят може да отиде на страницата „Manage Subscription“ („Управление на абонамента”) след регистрация в електронния клуб (HTC e-Club). Също така потребителят може да щракне върху дадената връзка в електронната поща на бюлетина, за да изтрие потребителя от пощенския списък на HTC. Подобна заявка за отписване се обработва от системата за срок от най-малко тридесет (30) дни. Освен това още поне десет (10) работни дни са необходими на сървъра, за да спре да изпраща електронна поща на посочения имейл адрес.

Бисквитки и проследяване на информацията

Бисквитката (или „cookie“) е малко количество данни, които се изпращат на вашия браузър от уеб сървър и се съхраняват на твърдия диск на компютъра ви. В момента HTC има само един тип бисквитка, която е временна и се задейства само когато потребителите влязат на сайта чрез щракване върху реклама в банер. Използваме тези бисквитки с цел да проследим ефективността на маркетинговите ни действия. Предоставени са ви възможности за избор по отношение на бисквитките. Като промените предпочитанията на браузъра си, можете да изберете да приемате всички бисквитки, да получавате съобщение при задействане на бисквитки или да забраните всички бисквитки. Можете да използвате мрежата за данни на HTC дори и да не приемате бисквитки; ако обаче забраните бисквитките, някои характеристики или функции на сайта може вече да не работят добре или изобщо да не работят.

Използване на контрагенти трети страни

По наша преценка можем да наемем контрагенти трети страни да предоставят на нашите потребители някои услуги, включително и не само, доставка на имейл абонамент. Ще уведомим нашите контрагенти при работа с чувствителна лична информация да спазват задълженията за поверителност, посочени в декларацията за поверителност.

Външни мрежи

Нашата декларация за поверителност се отнася единствено до мрежата за данни на HTC. Уведомяваме ви, че HTC няма контрол или влияние върху практиките, свързани с поверителността на информацията, на други уебсайтове и мрежи. HTC предупреждава потребителите на мрежата за данни на HTC да внимават при напускане на мрежата за данни на HTC и да четат декларациите за поверителност на всеки фирмен уебсайт или мрежа, които посещават.
 
Лични данни на непълнолетни лица

HTC се отнася особено сериозно към защитата на личните данни на непълнолетни лица (възрастта на непълнолетните лица се определя от местното законодателство по местоживеене) и насърчава родителите/настойниците да участват активно в действията и заниманията по интереси на техните деца. HTC не е насочена към непълнолетни лица, нито е предназначена за тях. HTC няма съзнателно да събере данни от непълнолетни лица. Ако HTC открие лични данни на непълнолетно лице, HTC ще унищожи тези данни.

Защита

За да гарантира сигурността на мрежата, мрежата за данни на HTC използва различни мерки, сред които проверки за сигурност, използване на инструменти и софтуер за шифроване, както и други разумни мерки и процедури за сигурност. Вътрешен достъп до частна и непублична лична информация на потребителите имат единствено администраторите на мрежата и други лица въз основа на принципа „необходимо да се знае“.

Изпълнение

Ако HTC установи, че е нарушена сигурността на мрежата за данни на HTC или непублична информация за потребител е била оповестена на неоправомощени трети страни в резултат от външни действия, сред които и външни атаки срещу сигурността, HTC ще предприеме разумни мерки, които смята за уместни, включително и не само, вътрешно разследване, доклад и известие до правоохранителните органи и сътрудничество с тях, независимо от другите разпоредби на настоящата декларация. Ако HTC установи, че лична информация на потребител, предоставена в мрежата за данни на HTC, е била оповестена по начин, който се забранява от настоящата декларация за поверителност, HTC ще предприеме разумни действия да уведоми въпросния потребител за оповестената информация възможно най-скоро и според предвиденото в законодателството, доколкото мрежата за данни на HTC знае тази информация. HTC си запазва правото да оповестява информация относно всеки потребител, съдържаща се в нашите регистри за достъп, ако разумно смята това за необходимо за защита на нашите системи или търговска дейност. По-конкретно HTC си запазва правото да оповестява информация за потребител, който нарушава нашите действащи или бъдещи условия за употреба или други публикувани насоки, или който предприема незаконна дейност или участва в такава (или за когото има подобни основателни предположения), дори и без съдебна призовка, заповед или друго съдебно решение, както и да предоставя подобна информация по силата на съдебно или правителствено разпореждане, гражданска призовка, искания за предоставяне на материали и други подобни изисквания по закон.

Проверка на данните

HTC обработва лична информация единствено за целите, за които тя е събрана, и в съответствие с настоящата декларация за поверителност или друго конкретно известие за поверителност. Ние правим преглед на практиките си за събиране, съхраняване и обработване на данни, за да сме сигурни, че събираме, съхраняваме и обработваме единствено лична информация, необходима за предоставяне или усъвършенстване на нашите услуги. Предприемаме разумни действия, за да гарантираме, че обработваната от нас лична информация е точна, пълна и актуална, но разчитаме на нашите потребители да актуализират или коригират своята лична информация при необходимост.

Актуализиране на декларацията за поверителност

При актуализиране на декларацията за поверителност HTC ще публикува на тази страница изменената версия на декларацията и датата на влизането й в сила.
 
Без гаранции

Макар настоящата декларация за поверителност да посочва стандартите на HTC за поддържане на лични данни, HTC не е в състояние да гарантира, че тези стандарти винаги ще се спазват. Има фактори извън нашия контрол, които могат да доведат до разкриване на данни. Затова HTC не дава никакви гаранции или декларации относно поддържането или неразкриването на лична информация.



4.	Лицензионно споразумение с краен потребител

Лицензионно споразумение с краен потребител на HTC и отказ отговорност за продукти с навигационна функция

ВНИМАНИЕ: Моля, обърнете внимание, че съдържанието на това Лицензионно споразумение може да се различава от Лицензионното споразумение с крайния потребител в гаранционната карта. 

ВАЖНО – ПРОЧЕТЕТЕ ВНИМАТЕЛНО, ПРЕДИ ДА ИЗПОЛЗВАТЕ ТОЗИ СОФТУЕР: Настоящото Лицензионно споразумение и отказ от права („Лицензионно споразумение“) за определен продукт на HTC и/или софтуер/хардуер, включен в пакета на продукта е законно споразумение между Вас (физическо или юридическо лице) и HTC Corporation и нейните доставчици и лицензодатели, които са трети страни (наричани общо „HTC“) за целия съответен софтуер (който включва софтуер, данни, компоненти, предоставени от доставчици и лицензодатели на HTC), (такива софтуерни продукти, данни и компоненти ще бъдат наричани „Софтуер”), включен в продукта на HTC, закупен от Вас. 

ЧРЕЗ АКТИВИРАНЕ, ИЗПОЛЗВАНЕ, ИЗТЕГЛЯНЕ ИЛИ ИНСТАЛИРАНЕ НА ТОЗИ ТЕЛЕФОН И/ИЛИ СОФТУЕР ВИЕ ПРИЕМАТЕ УСЛОВИЯТА НА НАСТОЯЩОТО ЛИЦЕНЗИОННО СПОРАЗУМЕНИЕ И ДАВАТЕ СВОЕТО СЪГЛАСИЕ ЗА ОБВЪРЗАНОСТ С ТЯХ.

Ако решите – преди да сте приели тези условия чрез активиране, използване, изтегляне или инсталиране на този телефон и/или Софтуер – че не желаете да приемете условията на настоящото Лицензионно споразумение, нямате право да използвате Софтуера и не трябва да използвате Софтуера:  Ако продължите да използвате Софтуера без да се съгласите на условията на Лицензионното споразумение, разбирате, че поемате всичката отговорност за тази неразрешена употреба на софтуера и не можете да държите HTC отговорни за тази употреба.  Също така се съгласяване, че при такава неразрешена употреба на Софтуера няма да изисквате от HTC да Ви компенсира/да носи отговорност по раздел 6 на това Лицензионно споразумение. 
 

Общодостъпен софутер 
Части от Софтуера включват софтуерни файлове, които са обект на лицензионни споразумения за общодостъпен софтуер. Подобни общодостъпни софтуерни файлове се подчиняват на известията и допълнителните условия, посочени в настоящия раздел.  Подобни общодостъпни софтуерни файлове се предоставят „В НАСТОЩИЯ ИМ ВИД”, доколкото това е позволено от приложимото законодателство.

Относно съдържащите се тук общодостъпни файлове, разгледайте раздела „Open source license“ (Лиценз за общодостъпен софтуер) на Settings\\About phone\\Legal information (Настройки\\За телефона\\Правна информация) на устройството, за да прочетете съответните условия за авторско право и лицензиране.  Може да получите копие от Apache License, версия 2.0 на http://www.apache.org/licenses/LICENSE-2.0.  Можете да получите копие от GNU General Public License, версия 2 на адрес Free Software Foundation, Inc., 51 Franklin Street, Fifth Floor, Boston, MA 02110-1301, USA.  

Преди изтичане на срок от три години след датата на закупуване на Софтуера можете да получите копие от кода на източника, съответстващ на изпълнимите файлове за лицензиран GPL файл, като изпратите заявка до отдела на HTC за обслужване на клиенти на www.htc.com и HTC ще Ви изпрати връзка до този код на източника. СОФТУЕРЪТ НА ТРЕТА СТРАНА, КОЙТО ЕВЕНТУАЛНО Е ПРЕДОСТАВЕН С НАСТОЯЩИЯ СОФТУЕР, Е ВКЛЮЧЕН, ЗА ДА МОЖЕТЕ ДА ГО ИЗПОЛЗВАТЕ АКО РЕШИТЕ. АКО ИЗБЕРЕТЕ ДА ИЗПОЛЗВАТЕ ТАКЪВ СОФТУЕР НА ТРЕТА СТРАНА, ТАЗИ УПОТРЕБА ПОДЛЕЖИ НА УСЛОВИЯТА НА ЛИЦЕНЗИОННОТО СПОРАЗУМЕНИЕ С ТРЕТАТА СТРАНА. HTC НЕ ОТГОВАРЯ ЗА СОФТУЕР НА ТРЕТИ СТРАНИ И НЯМА ДА НОСИ ОТГОВОРНОСТ ЗА УПОТРЕБАТА ОТ ВАС НА ТАКЪВ СОФТУЕР НА ТРЕТИ СТРАНИ.

1.     ПРЕДОСТАВЯНЕ НА ЛИЦЕНЗ. С настоящото Споразумение HTC ви предоставя неизключителен, неподлежащ на прехвърляне и ограничен лиценз за използване на Софтуера и свързаната документация („Документацията“) по силата на следните условия: 

Можете да използвате Софтуера единствено във връзка с преносимото устройство, в което първоначално е вграден Софтуерът. 

2.     ОГРАНИЧЕНИЯ НА ЛИЦЕНЗА.

а)      Освен ако нямате друго изрично и недвусмислено разрешение от HTC или доколкото подобни ограничения не са изрично забранени от приложимото законодателство, Яие НЕ можете: (i) да разрешавате на други физически лица да използват Софтуера; (ii) да променяте, превеждате, извършвате обратно проектиране, декомпилирате, разглобявате (освен доколкото подобно ограничение не е изрично забранено по закон) или да създавате производни продукти на базата на Софтуера или Документацията; (iii) да копирате Софтуера или Документацията (освен при създаване на резервно копие при ремонт/подмяна, при условие че подобно резервно копие не се инсталира или използва на компютър и незабавно ще се изтрие/унищожи след ремонта/подмяната. Всякакви други копия на Софтуера, които направите, са в нарушение на настоящото Споразумение); (iv) да отдавате под наем или на лизинг, да прехвърляте, предоставяте суб-лиценз или другояче да прехвърляте права върху Софтуера или Документацията; (v) да премахвате надписи и етикети относно интелектуалната собственост върху Софтуера или Документацията; или (vi) да добавяте, включвате или комбинирате друг софтуер със Софтуера.  Подобна забранена употреба води до незабавно прекратяване на вашия лиценз за Софтуера. 

б)      Давате съгласието си да използвате Софтуера и Документацията единствено по начин, който съответства на всички приложими закони в юрисдикциите, в които използвате Софтуера и Документацията, включително и не само приложимите ограничения относно съответното авторско право и други права на интелектуална собственост и/или разпоредби за контрол на износа. 
        
В)      Можете да използвате Софтуера за лични, нетърговски цели. Софтуерът или част от него да не се използва за предоставяне на комерсиални услуги или приложения.  Няма да използвате Софтуера при опити за – или във връзка с устройство, програма или услуга, предназначени за – преодоляване на технологични бариери, създадени за контролиране на достъпа до или правата по информационен файл или друг продукт, защитен от закони за авторско право на която и да е юрисдикция.

3.     ПРАВО Правото на собственост, собствеността, правата и правата за интелектуална собственост върху Софтуера и Документацията се запазват от HTC (включително неговите доставчици/лицензодатели). Софтуерът е защитен от законите за авторско право на Съединените американски щати и международните договори за авторско право. Собствеността, правото на собственост и правата за интелектуална собственост върху съдържание, достъпно чрез Софтуера, включително съдържание на демонстрационните файлове на Софтуера, се запазват от съответния собственик на Съдържанието и могат да бъдат защитени по силата на приложим закон за авторско право или друг закон. ози лиценз НЕ ви дава права върху подобно Съдържание.

4.     УВЕДОМЛЕНИЕ И ОТКАЗ ОТ ПРАВА: Цифровата картография може да е неточна или до известна степен непълна. Наличието и точността на навигацията и свързаните с нея източници зависят от безжични мрежи и сателитни системи. Възможно е те да не функционират навсякъде и постоянно. Следователно, никога не трябва да разчитате напълно на материалите и услугите, посочено по-горе, когато комуникацията е от решаващо значение, като например при спешни случаи.   Този продукт да не се използва от водача на моторно превозно средство по време на шофиране. Ръцете Ви винаги трябва да бъдат свободни да управлявате превозното средство докато сте в движение. Спазвайте всички местни закони и разпоредби. Приоритет номер едно, за който трябва да мислите, докато шофирате, е безопасността на пътя. До максималната разрешена от приложимия закон степен, НТС и нейните филиали не носят каквато и да било отговорност във връзка с употребата на този продукт или неговото съдържание.

5.     ОТКАЗ ОТ ГАРАНЦИЯ И ОГРАНИЧЕНИЕ НА ОТГОВОРНОСТТА.  СОФТУЕРЪТ, ДОКУМЕНТАЦИЯТА И СЪДЪРЖАНИЕТО СЕ ПРЕДЛАГАТ В НАСТОЯЩИЯ ИМ ВИД БЕЗ КАКВИТО И ДА БИЛО ГАРАНЦИИ.  HTC ОТКАЗВА ОЩЕ ВСЯКАКВИ ГАРАНЦИИ, ВКЛЮЧИТЕЛНО, НО НЕ САМО КОСВЕНА ГАРАНЦИЯ ЗА ПРОДАВАЕМОСТ, ПРИГОДЕНОСТ ЗА ДАДЕНА ЦЕЛ И НЕНАРУШАВАНЕ НА ПРАВА.  ЦЕЛИЯТ РИСК, СВЪРЗАН С УПОТРЕБАТА ИЛИ ПРОИЗВОДИТЕЛНОСТТА НА СОФТУЕРА, ДОКУМЕНТАЦИЯТА И СЪДЪРЖАНИЕТО, НОСИТЕ ВИЕ.  ПРИ НИКАКВИ ОБСТОЯТЕЛСТВА HTC, НЕГОВИТЕ СЛУЖИТЕЛИ ИЛИ ЛИЦЕНЗОДАТЕЛИ НЕ МОГАТ ДА БЪДАТ ДЪРЖАНИ ОТГОВОРНИ ЗА СЛЕДСТВЕНИ, СЛУЧАЙНИ, КОСВЕНИ, СПЕЦИАЛНИ, НАКАЗУЕМИ ИЛИ ДРУГИ ЩЕТИ (ВКЛЮЧИТЕЛНО, НО НЕ САМО, ЗА ПРОПУСНАТИ ПОЛЗИ, ПРЕКЪСВАНЕ НА ТЪРГОВСКАТА ДЕЙНОСТ, ЗАГУБА НА ДЕЛОВА ИНФОРМАЦИЯ ИЛИ ДРУГИ ФИНАНСОВИ ЗАГУБИ), ПРОИЗТИЧАЩИ ОТ НАСТОЯЩОТО СПОРАЗУМЕНИЕ ИЛИ ИЗПОЛЗВАНЕТО НА СОФТУЕРА, ДОКУМЕНТАЦИЯТА И СЪДЪРЖАНИЕТО ИЛИ НЕВЪЗМОЖНОСТТА ТЕ ДА СЕ ИЗПОЛЗВАТ, ДОРИ АКО HTC СА БИЛИ УВЕДОМЕНИ ЗА ТЕЗИ ВЪЗМОЖНИ ВРЕДИ.. ОБЩАТА ОТГОВОРНОСТ НА HTC ЗА ВСЯКАКВИ ВРЕДИ ПО СИЛАТА НА НАСТОЯЩОТО СПОРАЗУМЕНИЕ НЯМА ДА НАДВИШАВА ЦЕНАТА, КОЯТО СТЕ ПЛАТИЛИ ЗА ПРОДУКТА НА HTC, КОЙТО СТЕ КУПИЛИ.
  
Софтуерът не е без абсолютно никакви грешки, независимо дали се предлага от трета страна или от HTC. Независимо дали Вие/клиентът сте инсталирали този софтуер на устройството , HTC не отговаря за това как той ще работи на устройството. Софтуерът е проектиран за системи, които не изискват безпогрешна работа. Софтуерът да не се използва на устройство или система, където неизправност на софтуера би довела до риск от загуба, нараняване или смърт. Това включва работа на ядрени съоръжения, навигация на летателни апарати или комуникационни системи, управление на въздушен трафик или употреба в рискови или опасни ситуации или среди.

6.     ОСВОБОЖДАВАНЕ ОТ ОТГОВОРНОСТ Вие давате съгласието си да освободите от отговорност, обезщетите и защитавате HTC, неговите длъжностни лица, директори и служители срещу всякакви загуби, вреди, глоби и разходи (включително адвокатски хонорари и съдебни разноски), произтичащи от или свързани с твърдения, че Вие сте (i) разглеждали, изтеглили, шифровали, компресирали, копирали или предали материали (различни от материалите, предоставени от HTC) във връзка със Софтуера в нарушение на правата на друга страна или в нарушение на закон, или (ii) сте нарушили някои от условията на настоящото Лицензионно споразумение. Ако внасяте Софтуера от Съединените американски щати или от Европейския съюз, също трябва да освобождавате от отговорност и обезщетявате HTC във връзка с всякакви вносни или износни мита или срещу други искове, произтичащи от подобен внос.  
 
7.     Aко сте агенция, отдел или друга единица на правителството на САЩ, ако сте изцяло или частично спонсорирани от правителството на САЩ, тогава 
(i) use, duplication, reproduction, release, modification, disclosure or transfer of this HTC product and the accompanying Software and/or documentation, is restricted in accordance with the LIMITED or RESTRICTED rights as described in any applicable DFARS or FAR.  При конфликт между FAR и/или DFARS, който може да се отнася до лицензиран продукт на Tele Atlas, законът, който налага по-големи ограничения върху правата на правителството, ще бъде в сила. Предприемачът/производителят е Tele Atlas North America, Inc., 11 Lafayette Street, Lebanon, NH 03766-1445. Тел.: 603.643. 0330.  Лицензираните Tele Atlas продукти са © 2006-2010 by Tele Atlas. ВСИЧКИ ПРАВА ЗАПАЗЕНИ. За целите на разпоредбата за публично оповестяване по силата на федерални, национални или местни закони се приема, че лицензираните продукти на Tele Atlas са търговска тайна, патентован комерсиален продукт и не може да се оповестяват и 
(ii) така Вие се съгласявате да защитавате лицензираните продукти на Tele Atlas, за да не стават те обществено достояние, както и че лицензираните продукти на Tele Atlas products не подлежат на постановления, закони, разпоредби или кодекси, включително Sunshine Act (Закон за прозрачност), Public Records Act (Закон за публичните документи), Freedom of Information Act (Закон за свободата на информацията) или еквивалентен закон, който разрешава обществен достъп и/или копиране или употреба на лицензирани Tele Atlas продукти.  В случай че е налице закон за освобождаване, това Лицензионно споразумение с крайния потребител да се счита нарушено и всички права да се запазят копия или да се използват лицензираните продукти на Tele Atlas се прекратяват и следва да се считат незабавно за невалидни.  Копия на лицензираните продукти на Tele Atlas, които лицензиатът притежава, трябва незабавно да се унищожат.  Ако компетентна правна инстанция обяви тази клауза за невалидна и неприложима като цяло или отчасти поради дадена причина, това Лицензионно споразумение с крайния потребител да се счита за прекратено и невалидно в неговата цялост, а всички копия на лицензирани Tele Atlas продукти трябва да се унищожат незабавно.

8.     Забранява се използването на Tele Atlas® MultiNet® данни за Норвегия за създаване за комерсиални, общи цели на печатни или цифрови карти, които приличат на основните продукти на Норвежката картографска служба; Вие се съгласявате, че лицензиран продукт на Tele Atlas, който съдържа данни за Китай, Индия и Корея, може да подлежи на допълнителни условия, които ще Ви бъдат предоставени, след като бъдат получени от Tele Atlas.  Данни за Китай, Индия и Корея не могат да се експортират от страните, от които произлизат.


9.     Уговорките и задълженията, които сте поели тук, са насочени конкретно за ползите на Tele Atlas и могат да бъдат приложени от Tele Atlas срещу Вас, и Вие съзнавате и се съгласявате, че материалите/услугите, предоставени от Tele Atlas се предлагат в настоящия им вид с всички потенциални дефекти, като Tele Atlas отказва всички гаранции, явни или косвени.

10.     ПРЕКРАТЯВАНЕ.  Това Лицензионно споразумение автоматично ще бъде прекратено ако не спазите условията по-горе. Не е необходимо HTC  да изпрати предупреждение, за да се прекрати споразумението.

11.     Управляващ закон. Условията по-горе се съобразяват със законите на щат Вашингтон, САЩ като се изключат (i) разпоредбите за конфликт между разпоредбите, или (ii) Конвенцията на Обединените нации за договори за международна продажба на стоки.  Вие следва да се съобразите с юрисдикцията на щата Вашингтон, САЩ, относно диспути, поради или свързани с това Лицензионно споразумение.
