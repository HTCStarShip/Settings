Νομικές πληροφορίες HTC
1. Πνευματικά δικαιώματα
2. Πολιτική προστασίας απορρήτου της HTC 
3. ΔΗΛΩΣΗ ΠΡΟΣΤΑΣΙΑΣ ΑΠΟΡΡΗΤΟΥ ΤΗΣ HTC
4. Άδεια χρήσης τελικού χρήστη HTC και Αποποίηση ευθύνης για προϊόντα με λειτουργία πλοήγησης


1. Πνευματικά δικαιώματα

Ένα μέρος του λογισμικού που περιέχεται στην παρούσα συσκευή διανέμεται ή αναπτύσσεται από την HTC Corporation.

Πνευματικά δικαιώματα © 2006-2011 HTC Corporation

Με την επιφύλαξη παντός νομίμου δικαιώματος. 

Οι εργασίες ("Εργασίες") στο παρόν αναφέρονται στο λογισμικό που αναπτύχθηκε ή που ανήκει στην HTC Corporation ("HTC") και δεν κυκλοφορεί ξεχωριστά υπό τους όρους μιας άδειας λογισμικού ανοικτού κώδικα. Οι πληροφορίες που περιέχονται στις Εργασίες είναι αποκλειστική ιδιοκτησία της HTC.  Η HTC παρέχει στο νόμιμο χρήστη της παρούσας συσκευής το δικαίωμα να χρησιμοποιεί τις Εργασίες αποκλειστικά και μόνο στα όρια νόμιμης λειτουργίας της συσκευής. Δεν παρέχεται περαιτέρω δικαίωμα από την παρούσα άδεια, συμπεριλαμβανομένης, και όχι μόνο, διανομής, αναπαραγωγής, τροποποίησης και μετάδοσης.  Οιαδήποτε άλλη χρήση των Εργασιών υπόκειται στην έγγραφη συγκατάθεση της HTC.

Όλο το σχετικό λογισμικό (που περιλαμβάνει στοιχεία που παρέχονται από προμηθευτές και χορηγούς αδειών χρήσης στην HTC) που παραδίδεται με την παρούσα συσκευή που αγοράσατε καθώς και η χρήση τέτοιου λογισμικού από εσάς υπόκειται στους όρους και τις προϋποθέσεις πνευματικών δικαιωμάτων των αντίστοιχων προμηθευτών/χορηγών αδειών χρήσης.  



 2. Πολιτική προστασίας απορρήτου της HTC 

Μάρτιος 2009
Σημειωτέον ότι οι παρούσες πολιτικές ισχύουν μόνο για τις πληροφορίες που συλλέγονται και αποθηκεύονται από την HTC Corporation (“HTC”). Οποιοδήποτε μήνυμα πρέπει να αποστέλλεται μέσω του δικτύου του παροχέα ασύρματων υπηρεσιών, και ο παροχέας σας ενδέχεται να έχει πρόσβαση σε αυτά τα μηνύματα. Για πληροφορίες σχετικά με το χειρισμό δεδομένων από τον παροχέα ασύρματων υπηρεσιών σας, συμβουλευθείτε τις πολιτικές προστασίας απορρήτου του παροχέα σας.
Σε περίπτωση που αποφασίσετε να χρησιμοποιήσετε εφαρμογές άλλου κατασκευαστή στη συσκευή σας HTC Android, οιαδήποτε πληροφορία συλλέγουν αυτές οι εφαρμογές ενδέχεται να αποσταλεί σε τρίτους και, επομένως, οι πολιτικές προστασίας απορρήτου της HTC δεν ισχύουν σε αυτές τις περιπτώσεις. Οι εφαρμογές άλλου κατασκευαστή ενδέχεται να έχουν τις δικές τους πολιτικές προστασίας απορρήτου, τις οποίες πρέπει να εξετάσετε προσεκτικά.
Γιατί η HTC συλλέγει πληροφορίες
Ενδέχεται να συλλέξουμε κάποιες πληροφορίες και βασικά στατιστικά χρήσης από τη συσκευή σας με σκοπό τη διάγνωση προβλημάτων, τη συνεχή βελτίωση των υπηρεσιών μας και της χρηστικής εμπειρίας. 
Πληροφορίες που συλλέγει η HTC σχετικά με τη συσκευή HTC Android
a)Σε κάθε συσκευή αντιστοιχεί ένας ή περισσότεροι μοναδικοί αριθμοί αναγνώρισης. Οι εν λόγω αριθμοί αναγνώρισης συνδέονται με τον αριθμό IMEI, τον κωδικό χώρας για την κινητή τηλεφωνία και τον κωδικό δικτύου κινητής τηλεφωνίας της συσκευής σας (που είναι επίσης αποθηκευμένος από την υπηρεσία παροχής ασύρματων υπηρεσιών), και επιτρέπουν στη συσκευή σας να συγχρονίζει τα email σας, τις επαφές σας και λοιπές υπηρεσίες.
b)Ενδέχεται να συλλεχθούν, χωρίς όμως να αποθηκευτούν, πληροφορίες όπως το μοντέλο υλικού της συσκευής σας και η έκδοση του λογισμικού Android που χρησιμοποιείται. Επιπλέον, ενδέχεται να συλλέξουμε κάποιες πληροφορίες σχετικά με συμβάντα που αφορούν την ίδια τη συσκευή, π.χ. τυχόν πτώση της. Καμία από τις ανωτέρω κατηγορίες στατιστικών χρήσης δεν περιέχει πληροφορίες σε επίπεδο εφαρμογών, π.χ. το περιεχόμενων των email ή το μητρώο κλήσεων.
Πληροφορίες που συλλέγονται από εφαρμογές άλλου κατασκευαστή
a)Ορισμένες εφαρμογές άλλου κατασκευαστή σάς παρέχουν τη δυνατότητα να αλληλεπιδράτε και να μοιράζεστε τα στοιχεία σας με κατασκευαστές πέραν της HTC. Σκεφτείτε προσεκτικά πριν αποφασίσετε να μοιραστείτε τα προσωπικά σας στοιχεία.
b)Ορισμένες εφαρμογές ή λειτουργίες της συσκευής σας HTC Android ενδέχεται να προκαλέσουν την αποστολή λοιπών πληροφοριών στην HTC, αλλά με τέτοιον τρόπο που να μην μπορούν να συνδεθούν με εσάς προσωπικά.
c)Η συσκευή σας ενδέχεται να μας αποστείλει πληροφορίες θέσης (για παράδειγμα, πληροφορίες για το ID της κυψέλης ή πληροφορίες GPS).
d)Η χρήση ορισμένων εφαρμογών ή λειτουργιών ενδέχεται να αποστείλει πληροφορίες στο Google που είναι αποθηκευμένο στο λογαριασμό σας Google, εφόσον έχετε εγγραφεί στη συγκεκριμένη υπηρεσία. Αν χρησιμοποιήσετε τις τυπικές λειτουργίες Google στη συσκευή σας HTC Android, π.χ. δημιουργώντας νέες επαφές ή συμβάντα Ημερολογίου, οι πληροφορίες αυτές θα συνδεθούν με το λογαριασμό σας Google και θα αποθηκευτούν σύμφωνα με τις πολιτικές προστασίας απορρήτου για τις συγκεκριμένες υπηρεσίες. Ομοίως, αν χρησιμοποιήσετε το Android Market, οι πληροφορίες που σχετίζονται με τις λήψεις, τα σχόλια και τις βαθμολογίες σας θα αποθηκευτούν και θα είναι προσπελάσιμες μέσω του λογαριασμού σας Google. Έχετε τη δυνατότητα να απενεργοποιήσετε ή να μην χρησιμοποιήσετε αυτές τις λειτουργίες, και σε αυτήν την περίπτωση το Google δεν θα λαμβάνει αυτά τα δεδομένα.
e)Ορισμένα προϊόντα και υπηρεσίες σας επιτρέπουν να προσαρμόσετε το περιεχόμενο που λαμβάνετε.  Για τέτοιου είδους προϊόντα και υπηρεσίες, ο παροχέας ενδέχεται να αποθηκεύσει τις προτιμήσεις σας και τις πληροφορίες που παρέχετε για να πραγματοποιήσετε την προσαρμογή.
Κοινή χρήση & διαβίβαση πληροφοριών από την HTC σε τρίτα πρόσωπα
a)Η HTC ενδέχεται να μοιραστεί μη προσωπικές, συγκεντρωτικές πληροφορίες με επιλεγμένα τρίτα πρόσωπα. Ωστόσο, τέτοιου είδους πληροφορίες δεν συνδέονται με εσάς προσωπικά.
b)Η HTC ενδέχεται να μοιραστεί τα στοιχεία σας με τρίτους, με σκοπό την εκτέλεση συγκεκριμένων εργασιών, π.χ. τιμολόγησης και έκδοσης λογαριασμών. Από τα συγκεκριμένα τρίτα πρόσωπα απαιτείται χειρισμός των στοιχείων σας σύμφωνα με τις ισχύουσες συμφωνίες εμπιστευτικότητας ή τις πολιτικές προστασίας απορρήτου της HTC. Επίσης, η HTC ενδέχεται να μοιραστεί τα στοιχεία σας με την υπηρεσία παροχής ασύρματων υπηρεσιών σας για λόγους παροχής υπηρεσιών εξυπηρέτησης πελατών.
Λοιπές χρήσεις
a)Η HTC ενδέχεται να χρησιμοποιήσει τα στοιχεία σας προκειμένου να επεξεργαστεί τα αιτήματά σας και να σας προσφέρει κάποιες υπηρεσίες, να παράσχει υπηρεσίες εξυπηρέτησης πελατών και να σας παράσχει βελτιωμένη χρηστική εμπειρία. 
b)Επίσης, η HTC ενδέχεται να χρησιμοποιήσει αυτά τα στοιχεία σε συγκεντρωτική μορφή, προκειμένου να αναπτύξει νέες λειτουργίες και να βελτιώσει τη συνολική ποιότητα των προϊόντων και των υπηρεσιών της.
Επιλογή υπηρεσίας
Ορισμένα από τα προϊόντα και υπηρεσίες μας ή προϊόντα και υπηρεσίες άλλου κατασκευαστή σάς παρέχουν τη δυνατότητα να επιλέξετε να μην συγκεντρώνονται ούτε να χρησιμοποιούνται από κοινού συγκεκριμένες πληροφορίες ή να επιλέξετε να μην χρησιμοποιήσετε συγκεκριμένα προϊόντα, υπηρεσίες ή λειτουργίες.
Ασφάλεια πληροφοριών
Οι πληροφορίες που λαμβάνονται από την HTC ενδέχεται να διατηρηθούν σύμφωνα με τη Δήλωση προστασίας απορρήτου της HTC. Η Δήλωση προστασίας απορρήτου της HTC δεν καλύπτει τη χρήση πληροφοριών που στέλνετε σε τρίτους.
Συμπληρωματικές πληροφορίες
Μπορείτε να χρησιμοποιήσετε ή όχι τη συσκευή HTC Android για να αποκτήσετε πρόσβαση σε συγκεκριμένα προϊόντα και υπηρεσίες, όπως το Gmail, το Google Talk, το YouTube και το Google Gears. Η πολιτική προστασίας απορρήτου κάθε υπηρεσίας περιγράφει τον τρόπο χειρισμού των προσωπικών σας στοιχείων όταν χρησιμοποιείτε τη συγκεκριμένη υπηρεσία.
Πολιτική προστασίας απορρήτου Gmail - http://mail.google.com/mail/help/privacy.html 
Πολιτική προστασίας απορρήτου Google Talk - http://www.google.com/talk/privacy.html 
Πολιτική προστασίας απορρήτου YouTube - http://www.youtube.com/t/privacy 
Πολιτική προστασίας απορρήτου Google Gears - http://gears.google.com/privacy.html 
Η HTC τηρεί τις αρχές περί προστασίας απορρήτου του Ασφαλούς Λιμένα των ΗΠΑ (U.S. Safe Harbor).




3. ΔΗΛΩΣΗ ΠΡΟΣΤΑΣΙΑΣ ΑΠΟΡΡΗΤΟΥ ΤΗΣ HTC

Η HTC Corporation ("HTC" ή η "Εταιρεία") έχει στην κατοχή της και χρησιμοποιεί το δίκτυο δεδομένων HTC IT. Η HTC έχει δεσμευτεί να προστατεύει το απόρρητο των χρηστών του δικτύου δεδομένων HTC IT και έχει δημιουργήσει την παρούσα δήλωση για να περιγράψει τις πρακτικές συλλογής πληροφοριών από το δίκτυο δεδομένων HTC IT.
Ανώνυμη χρήση 
Η πλειονότητα των υλικών που παρέχονται από το δίκτυο δεδομένων HTC IT παρέχονται για πληροφοριακούς σκοπούς, και θα μπορείτε να χρησιμοποιείτε το δίκτυο δεδομένων HTC IT χωρίς να ενημερώνετε την HTC ποιοι είστε ούτε να παρέχετε στην HTC προσωπικά σας στοιχεία. Ωστόσο, η HTC ενδέχεται να χρειαστεί πληροφορίες για εσάς αναφορικά με τη χρήση του δικτύου δεδομένων HTC IT.
Συλλογή πληροφοριών
Κατά τη χρήση συσκευών HTC, η HTC ενδέχεται να συλλέξει τις εξής πληροφορίες: παροχή των υπηρεσιών μας στους χρήστες, συμπεριλαμβανομένης της απεικόνισης προσαρμοσμένου περιεχομένου και διαφημιστικού υλικού, έλεγχος, έρευνα και ανάλυση με σκοπό τη διατήρηση, την προστασία και τη βελτίωση των υπηρεσιών μας, εξασφάλιση της τεχνικής λειτουργίας του δικτύου μας και ανάπτυξη νέων υπηρεσιών. 
Σε περίπτωση που οι χρήστες επιλέξουν να εγγραφούν σκόπιμα με την ιδιότητα μέλους στην ιστοσελίδα της HTC, ο χρήστης συναινεί να χρησιμοποιεί η HTC τα προσωπικά στοιχεία που παρέχει για συγκεκριμένους σκοπούς της, συμπεριλαμβανομένων, ενδεικτικά, μάρκετινγκ, πωλήσεων, υπηρεσιών, έρευνας, λίστας αλληλογραφίας ενημερωτικών δελτίων κ.τ.λ. Για παράδειγμα, συμμετέχοντας στο HTC e-Club, ίσως χρειαστεί να παράσχουν οι χρήστες στην HTC κάποια προσωπικά στοιχεία, όπως το όνομα, τον αριθμό κινητού τηλεφώνου, τη διεύθυνση e-mail, τη χώρα καταγωγής και την ημερομηνία γέννησης. Επιπλέον, οι χρήστες θα μπορούν να επιλέγουν έναν κωδικό πρόσβασης για λόγους ασφαλείας καθώς και να επιλέγουν αν θα δηλώσουν το προϊόν ή αν θα εγγραφούν συνδρομητές στο ενημερωτικό δελτίο, και όλα αυτά με ένα και μόνο βήμα. Η HTC σας βεβαιώνει ότι παίρνει στα σοβαρά το θέμα προστασίας των δεδομένων των χρηστών της και ότι λαμβάνει τα κατάλληλα διοικητικά, τεχνικά και φυσικά μέτρα προκειμένου να διαφυλάξει τα στοιχεία των χρηστών από ενδεχόμενη απώλεια, κλοπή και κακή χρήση, καθώς επίσης και από οποιαδήποτε μη εξουσιοδοτημένη γνωστοποίηση, αλλοίωση, καταστροφή ή πρόσβαση.
Όταν ζητήσουν να επικοινωνήσει μαζί τους το αντίστοιχο προσωπικό της HTC, ζητείται από τους χρήστες να παράσχουν στοιχεία για το άτομό τους και την εταιρεία τους. Τα στοιχεία αυτά επιτρέπουν στο προσωπικό της HTC να ανταποκριθεί άμεσα και αποτελεσματικά στις ερωτήσεις και τα αιτήματα των πελατών. Η HTC ενδέχεται να παρακολουθεί τα ονόματα τομέα των χρηστών και να εξετάσει αυτά τα δεδομένα. Τηρουμένων των όρων της παρούσας δήλωσης, η HTC ενδέχεται να χρησιμοποιήσει τα συσσωρευμένα δεδομένα για διάφορους σκοπούς, μεταξύ άλλων, και όχι μόνο, ανάλυσης μάρκετινγκ, αξιολόγησης υπηρεσιών και προγραμματισμού. Μέσω του προαναφερθέντος δικτύου δεδομένων HTC IT, η HTC ενδέχεται να διεξάγει έρευνες ή άλλες μελέτες για σκοπούς μάρκετινγκ και προγραμματισμού. Αναφορικά με τις πληροφορίες που συλλέγονται από τέτοιου είδους έρευνες ή μελέτες και, στην περίπτωση που οι απαντήσεις πρόκειται να κοινοποιηθούν, οι χρήστες θα ειδοποιηθούν για τη συμμετοχή τους και η HTC θα αποκαλύψει μόνο συγκεντρωτικές πληροφορίες σχετικά με τους χρήστες της και όχι προσωπικά στοιχεία που να συνδέονται συγκεκριμένα με κάποιο άτομο. Παρά τα προαναφερθέντα, σε περιπτώσεις όπου οι έρευνες επιτρέπουν στους χρήστες να υποβάλλουν γραπτά σχόλια και όπου η HTC ενημερώνει τους χρήστες για την πιθανότητα τέτοιας αποκάλυψης τη στιγμή διεξαγωγής της έρευνας, η HTC διατηρεί το δικαίωμα να αποκαλύπτει πληροφορίες σε μορφή κειμένου που παρέχονται από οποιονδήποτε χρήστη μέσω μιας τέτοιας έρευνας, υπό τον όρο ότι δεν αποκαλύπτονται προσωπικά στοιχεία που συνδέονται με τον εκάστοτε χρήστη. Η συμμετοχή σε τέτοιες έρευνες είναι απολύτως προαιρετική. Περιπτώσεις όπου η HTC αποκαλύπτει δημοσίως τέτοιου είδους συγκεντρωτικές πληροφορίες περιλαμβάνουν ενδεικτικά την από κοινού χρήση αποτελεσμάτων έρευνας με τους επισκέπτες, την παροχή δεδομένων σε διαφημιστές του δικτύου δεδομένων HTC IT σχετικά με τις προτιμήσεις των χρηστών και/ή δημογραφικών στοιχείων καθώς και τη δημοσίευση συνολικών δεδομένων χρήσης σε δελτία τύπου.
E-mail δήλωσης συμμετοχής
Όταν ο χρήστης εγγραφεί στο HTC e-Club, η HTC αποστέλλει ένα αυτόματο απαντητικό e-mail επιβεβαίωσης στο λογαριασμό e-mail που έχει παράσχει ο χρήστης. Για να πραγματοποιήσει οποιαδήποτε αλλαγή στη συνδρομή ενημερωτικού δελτίου, π.χ. δήλωση συμμετοχής ή απόσυρσης συμμετοχής, ο χρήστης μπορεί να μεταβεί στη σελίδα "Διαχείριση συνδρομής" αφού πρώτα συνδεθεί στο HTC e-Club. Εναλλακτικά, ο χρήστης μπορεί να κάνει κλικ στον παρεχόμενο σύνδεσμο του e-mail ενημερωτικού δελτίου, προκειμένου να διαγραφεί από τη λίστα αλληλογραφίας της HTC. Το σύστημα χρειάζεται τουλάχιστον τριάντα (30) ημέρες για να επεξεργαστεί οιοδήποτε αίτημα απόσυρσης συμμετοχής. Επιπλέον, χρειάζονται τουλάχιστον δέκα (10) εργάσιμες μέρες για να σταματήσει ο διακομιστής να στέλνει e-mail στη διεύθυνση e-mail που έχει δοθεί.
Cookies και πληροφορίες παρακολούθησης
Το cookie είναι μια μικρή ποσότητα δεδομένων που αποστέλλεται στο πρόγραμμα περιηγήσής σας από κάποιον διακομιστή Web και που αποθηκεύεται στη μονάδα σκληρού δίσκου του υπολογιστή σας. Προς το παρόν, η HTC παράγει μόνο έναν τύπο cookie, που είναι προσωρινός και που αποθηκεύεται μόνο όταν οι χρήστες επισκέπτονται την ιστοσελίδα κάνοντας κλικ σε ένα διαφημιστικό πλαίσιο. Χρησιμοποιούμε αυτά τα cookies για να παρακολουθούμε την αποτελεσματικότητα των προσπαθειών που καταβάλλουμε στον κλάδο του μάρκετινγκ. Σημειωτέον ότι έχετε επιλογές ως προς τα cookies. Αλλάζοντας τις προτιμήσεις του προγράμματος περιήγησης, μπορείτε να επιλέξετε να αποδέχεστε όλα τα cookies, να ειδοποιείστε όταν αποθηκεύεται κάποιο cookie ή να απορρίπτετε όλα τα cookies. Μπορείτε να εξακολουθήσετε να χρησιμοποιείτε το δίκτυο δεδομένων HTC IT ακόμα και αν δεν αποδέχεστε cookies. Ωστόσο, αν απενεργοποιήσετε τα cookies, ενδέχεται να πάψουν εκτελούνται σωστά ή να μην εκτελούνται καθόλου ορισμένες λειτουργίες της ιστοσελίδας.
Χρήση τρίτων υπεργολάβων
Με βάση την κρίση μας, χρησιμοποιούμε τρίτους υπεργολάβους για να παρέχουμε στους χρήστες υπηρεσίες, συμπεριλαμβανομένων, ενδεικτικά, παράδοσης συνδρομών e-mail. Ενημερώνουμε τους υπεργολάβους μας σχετικά με το χειρισμό ευαίσθητων προσωπικών στοιχείων, ώστε να συμμορφώνονται προς τις ίδιες υποχρεώσεις εμπιστευτικότητας που περιγράφονται στη δήλωση προστασίας απορρήτου.  
Εξωτερικά δίκτυα
Η Δήλωση προστασίας απορρήτου μας ισχύει μόνο για το δίκτυο δεδομένων HTC IT. Έχετε υπόψη ότι η HTC δεν μπορεί να ελέγξει ούτε να επηρεάσει τις πρακτικές προστασίας απορρήτου άλλων ιστοσελίδων και δικτύων. Η HTC ενθαρρύνει τους χρήστες του δικτύου δεδομένων HTC IT να έχουν επίγνωση όταν εγκαταλείπουν το δίκτυο δεδομένων HTC IT και να διαβάζουν τις δηλώσεις προστασίας απορρήτου κάθε εταιρικής ιστοσελίδας και δικτύου που επισκέπτονται.
Απόρρητο ανηλίκων
Η HTC έχει λάβει ειδικά μέτρα προστασίας του απορρήτου ανήλικων ατόμων (η ηλικία των ανήλικων ατόμων καθορίζεται από τη νομοθεσία της χώρας όπου κατοικείτε) και ενθαρρύνει τους γονείς/κηδεμόνες να συμμετέχουν ενεργά στις δραστηριότητες και τα ενδιαφέροντα των ανήλικων παιδιών τους. Η HTC δεν απευθύνεται ούτε προορίζεται για ανήλικα άτομα. Η HTC δεν συλλέγει σκοπίμως δεδομένα από ανήλικα άτομα. Αν η HTC ανακαλύψει προσωπικά στοιχεία ανήλικου ατόμου, τα διαγράφει.
Ασφάλεια
Για λόγους προστασίας της ακεραιότητας του δικτύου, το δίκτυο δεδομένων HTC IT λαμβάνει μέτρα, συμπεριλαμβανομένων, ενδεικτικά, ελέγχων ασφαλείας, χρήσης εργαλείων και λογισμικού κρυπτογράφησης καθώς και λοιπών εύλογων μέτρων και διαδικασιών ασφαλείας. Η εσωτερική πρόσβαση στα προσωπικά στοιχεία των χρηστών, ιδιωτικά και μη δημόσια, περιορίζεται στους διαχειριστές του δικτύου και επιλεγμένα σε κάποια άτομα, στο βαθμό που χρειάζεται.
Ενίσχυση
Σε περίπτωση που η HTC διαπιστώσει ότι διακυβεύεται η ασφάλεια του δικτύου δεδομένων HTC IT ή ότι έχουν αποκαλυφθεί μη δημόσια στοιχεία χρηστών σε άσχετα τρίτα πρόσωπα ως αποτέλεσμα μιας εξωτερικής δραστηριότητας, μεταξύ άλλων, και όχι μόνο, εξωτερικές επιθέσεις με στόχο την ασφάλεια, η HTC θα λάβει εύλογα μέτρα που θεωρεί κατάλληλα, συμπεριλαμβανομένων, ενδεικτικά, εσωτερικής έρευνας καθώς και αναφοράς των συμβάντων και ειδοποίησης των διωκτικών αρχών και σε συνεργασία με αυτές, παρά τους άλλους όρους της παρούσας Δήλωσης. Αν η HTC διαπιστώσει ότι τα προσωπικά στοιχεία κάποιου χρήστη που παρασχέθηκαν στο δίκτυο δεδομένων HTC IT έχουν αποκαλυφθεί με τρόπο που δεν επιτρέπεται από την παρούσα Δήλωση προστασίας απορρήτου, η HTC θα καταβάλλει εύλογες προσπάθειες να ενημερώσει το συγκεκριμένο χρήστη, όσο το δυνατόν ταχύτερα και όπως επιτρέπεται από τη νομοθεσία, σχετικά με τις πληροφορίες που αποκαλύφθηκαν στο βαθμό που το δίκτυο δεδομένων HTC IT γνωρίζει αυτήν την πληροφορία. Η HTC διατηρεί το δικαίωμα να αποκαλύπτει πληροφορίες που περιέχονται στα μητρώα πρόσβασης που διαθέτουμε σχετικά με οποιονδήποτε χρήση, εφόσον κρίνουμε απαραίτητο να προστατέψουμε τα συστήματα ή την επιχείρησή μας. Συγκεκριμένα, η HTC διατηρεί το δικαίωμα να αποκαλύψει τέτοιες πληροφορίες, αν κάποιος χρήστης παραβιάσει τρέχοντες ή μεταγενέστερους Όρους χρήσης ή άλλες δημοσιευμένες οδηγίες ή αν ξεκινήσει ή συμμετάσχει (ή κριθεί ότι έχει κάνει κάτι τέτοιο) σε οποιαδήποτε παράνομη δραστηριότητα, ακόμα και χωρίς κλήτευση, ένταλμα ή άλλη δικαστική εντολή, καθώς και να αποκαλύψει τέτοιες πληροφορίες κατόπιν δικαστικής ή κυβερνητικής εντολής, αστικών κλητεύσεων, αιτημάτων επίδοσης και οτιδήποτε άλλο ζητηθεί βάσει νόμου.
Ακεραιότητα δεδομένων
Η HTC επεξεργάζεται τα προσωπικά στοιχεία μόνο για τους σκοπούς για τους οποίους συλλέχθηκαν και σύμφωνα με την παρούσα Πολιτική προστασίας απορρήτου ή οποιαδήποτε ισχύουσα ανακοίνωση ιδιωτικού απορρήτου για συγκεκριμένη υπηρεσία. Εξετάζουμε τις πρακτικές συλλογής, αποθήκευσης και επεξεργασίας των δεδομένων μας, ώστε να διασφαλίσουμε ότι συλλέγουμε, αποθηκεύουμε και επεξεργαζόμαστε μόνο προσωπικά στοιχεία που απαιτούνται για την παροχή ή τη βελτίωση των υπηρεσιών μας. Λαμβάνουμε εύλογα μέτρα ώστε να διασφαλίσουμε ότι τα προσωπικά στοιχεία που επεξεργαζόμαστε είναι ακριβή, πλήρη και ενημερωμένα, ωστόσο εξαρτώμαστε από τους χρήστες μας όσον αφορά στην ενημέρωση ή τη διόρθωση των προσωπικών τους στοιχείων, όποτε αυτό είναι απαραίτητο.
Ενημερώσεις για τη Δήλωση προστασίας απορρήτου
Για την ενημέρωση της Δήλωσης προστασίας απορρήτου, η HTC ανακοινώνει τόσο την τροποποιημένη έκδοση όσο και την ημερομηνία που θα αρχίσει να ισχύει στην παρούσα σελίδα.
Καμία εγγύηση
Παρόλο που η παρούσα Δήλωση προστασίας απορρήτου εκφράζει τις αρχές της HTC σχετικά με τη διατήρηση ιδιωτικών δεδομένων, η HTC δεν είναι σε θέση να διασφαλίσει ότι τηρούνται πάντοτε οι εν λόγω αρχές. Ενδέχεται ορισμένοι παράγοντες ανωτέρας βίας να έχουν ως αποτέλεσμα την αποκάλυψη δεδομένων. Κατά συνέπεια, η HTC αποποιείται οιαδήποτε εγγύηση ή δήλωση σχετικά με τη διατήρηση ή τη μη αποκάλυψη ιδιωτικών πληροφοριών.



4. Άδεια χρήσης τελικού χρήστη HTC και Αποποίηση ευθύνης για προϊόντα με λειτουργία πλοήγησης

ΠΡΟΣΟΧΗ: Έχετε υπόψη ότι η παρούσα Άδεια χρήσης μπορεί να διαφέρει ως προς το περιεχόμενο από την άδεια χρήσης τελικού χρήστη που περιλαμβάνεται στην Κάρτα εγγύησης. 

ΣΗΜΑΝΤΙΚΟ -- ΔΙΑΒΑΣΤΕ ΤΗΝ ΠΡΟΣΕΚΤΙΚΑ ΠΡΙΝ ΧΡΗΣΙΜΟΠΟΙΗΣΕΤΕ ΤΟ ΠΑΡΟΝ ΛΟΓΙΣΜΙΚΟ: Η παρούσα Άδεια χρήσης και Αποποίηση ευθύνης ("Άδεια χρήσης") για συγκεκριμένο προϊόν HTC και/ή λογισμικό/υλισμικό που παραδίδεται με τέτοιο προϊόν αποτελεί μια νομικά δεσμευτική συμφωνία ανάμεσα σε εσάς (είτε είστε φυσικό είτε νομικό πρόσωπο) και την HTC Corporation καθώς και των προμηθευτών και χορηγών αδειών χρήσης στην HTC (συλλογικά "HTC") για όλο το σχετικό λογισμικό (που περιλαμβάνει λογισμικό, δεδομένα και στοιχεία που παρέχονται από τους προμηθευτές και τους χορηγούς άδειας χρήσης στην HTC) (κάθε τέτοιου είδους λογισμικό, δεδομένα και στοιχεία θα καλούνται κατωτέρω "Λογισμικό") που παραδίδεται με το προϊόν HTC που αγοράσατε.  

ΜΕ ΤΗΝ ΕΝΕΡΓΟΠΟΙΗΣΗ, ΤΗ ΧΡΗΣΗ, ΤΗ ΛΗΨΗ Ή ΤΗΝ ΕΓΚΑΤΑΣΤΑΣΗ ΑΥΤΟΥ ΤΟΥ ΤΗΛΕΦΩΝΟΥ ΚΑΙ/Ή ΤΟΥ ΛΟΓΙΣΜΙΚΟΥ, ΣΥΜΦΩΝΕΙΤΕ ΟΤΙ ΑΠΟΔΕΧΕΣΤΕ ΤΟΥΣ ΟΡΟΥΣ ΤΗΣ ΠΑΡΟΥΣΑΣ ΑΔΕΙΑΣ ΧΡΗΣΗΣ.

Αν, πριν από την εν λόγω αποδοχή με ενεργοποίηση, χρήση, λήψη ή εγκατάσταση αυτού του τηλεφώνου και/ή του Λογισμικού, προσδιορίσετε ότι δεν συμφωνείτε με τους όρους της παρούσας Άδειας χρήσης, δεν έχετε δικαίωμα χρήσης του Λογισμικού και δεν πρέπει να χρησιμοποιήσετε το Λογισμικό:  Σε περίπτωση που συνεχίσετε να χρησιμοποιείτε τέτοιο Λογισμικό χωρίς να συμφωνείτε με τους όρους της παρούσας Άδειας χρήσης, κατανοείτε ότι πρέπει να αναλάβετε όλες τις ευθύνες και υποχρεώσεις για τέτοιου είδους μη εξουσιοδοτημένη χρήση του Λογισμικού, και η HTC δεν θα θεωρηθεί ποτέ υπεύθυνη για τη μη εξουσιοδοτημένη χρήση του από μέρους σας.  Επίσης, συμφωνείτε ότι για τέτοιου είδους μη εξουσιοδοτημένη χρήση του Λογισμικού φέρετε ευθύνη έναντι της HTC να εκπληρώσετε πλήρως τις υποχρεώσεις για αποζημίωση, σύμφωνα με την παράγραφο 6 της παρούσας Άδειας χρήσης. 
 

Λογισμικό ανοικτού κώδικα 
Τμήματα του Λογισμικού περιλαμβάνουν αρχεία λογισμικού που υπόκεινται σε συγκεκριμένες άδειες χρήσης ανοικτού κώδικα, επομένως τέτοιου είδους αρχεία λογισμικού ανοικτού κώδικα υπόκεινται στις ανακοινώσεις και τους πρόσθετους όρους και προϋποθέσεις που αναφέρονται στις παρούσα ενότητα.  Τέτοιου είδους αρχεία λογισμικού ανοικτού κώδικα παρέχονται "ΩΣ ΕΧΟΥΝ" στο μέγιστο βαθμό που επιτρέπεται από το εφαρμοστέο δίκαιο.

Για το ή τα αρχεία ανοικτού κώδικα που περιέχονται στο παρόν, μεταβείτε στην ενότητα “Άδεια ανοικτού κώδικα” που περιλαμβάνεται στο Settings\About phone\Legal information της συσκευής για τους σχετικούς όρους άδειας χρήσης και πνευματικών δικαιωμάτων.  Μπορείτε να κατεβάσετε ένα αντίγραφο της Άδειας Apache, Έκδοση 2.0 από τη διεύθυνση http://www.apache.org/licenses/LICENSE-2.0.  Επίσης, μπορείτε να ζητήσετε ένα αντίγραφο της Γενικής Άδειας Χρήσης (GNU), Έκδοση 2 από το Ίδρυμα Ελεύθερου Λογισμικού, Free Software Foundation, Inc., 51 Franklin Street, Fifth Floor, Boston, MA  02110-1301, USA.  

Έως και τρία χρόνια μετά την αγορά του Λογισμικού, μπορείτε να ζητήσετε ένα αντίγραφο του πηγαίου κώδικα που αντιστοιχεί στα δυαδικά δεδομένα για το αρχείο με άδεια GPL, αποστέλλοντας μια αίτηση στην υπηρεσία εξυπηρέτησης πελατών της HTC, στη διεύθυνση www.htc.com, και η HTC θα σας στείλει ένα σύνδεσμο προς τον πηγαίο κώδικα. ΟΙΟΔΗΠΟΤΕ ΛΟΓΙΣΜΙΚΟ ΑΛΛΟΥ ΚΑΤΑΣΚΕΥΑΣΤΗ, ΠΟΥ ΠΑΡΕΧΕΤΑΙ ΕΝΔΕΧΟΜΕΝΩΣ ΜΕ ΤΟ ΛΟΓΙΣΜΙΚΟ, ΠΕΡΙΛΑΜΒΑΝΕΤΑΙ ΓΙΑ ΧΡΗΣΗ ΚΑΤΑ ΒΟΥΛΗΣΗ.  ΑΝ ΑΠΟΦΑΣΙΣΕΤΕ ΝΑ ΧΡΗΣΙΜΟΠΟΙΗΣΕΤΕ ΛΟΓΙΣΜΙΚΟ ΑΛΛΟΥ ΚΑΤΑΣΚΕΥΑΣΤΗ, Η ΧΡΗΣΗ ΤΟΥ ΔΙΕΠΕΤΑΙ ΑΠΟ ΤΗΝ ΑΔΕΙΑ ΧΡΗΣΗΣ  ΤΟΥ ΑΛΛΟΥ ΚΑΤΑΣΚΕΥΑΣΤΗ.  Η HTC ΔΕΝ ΦΕΡΕΙ ΕΥΘΥΝΗ ΓΙΑ ΤΟ ΛΟΓΙΣΜΙΚΟ ΑΛΛΟΥ ΚΑΤΑΣΚΕΥΑΣΤΗ ΟΥΤΕ ΜΠΟΡΕΙ ΝΑ ΘΕΩΡΗΘΕΙ ΥΠΕΥΘΥΝΗ ΓΙΑ ΤΗ ΧΡΗΣΗ ΛΟΓΙΣΜΙΚΟΥ ΑΛΛΟΥ ΚΑΤΑΣΚΕΥΑΣΤΗ.

1. ΧΟΡΗΓΗΣΗ ΑΔΕΙΑΣ.  Με το παρόν, η HTC σας χορηγεί μια μη αποκλειστική, μη μεταβιβάσιμη και περιορισμένη άδεια χρήσης του Λογισμικού και οποιασδήποτε σχετικής τεκμηρίωσης (“Τεκμηρίωση”), η οποία υπόκειται στους εξής όρους: 

Πρέπει να χρησιμοποιείτε το Λογισμικό αποκλειστικά και μόνο σε συνδυασμό με τη φορητή συσκευή στην οποία έχει εξαρχής ενσωματωθεί το Λογισμικό.  

2. ΠΕΡΙΟΡΙΣΜΟΙ ΤΗΣ ΑΔΕΙΑΣ.

α) Εκτός από το βαθμό στον οποίο αναφέρεται διαφορετικά και επιτρέπεται σαφώς από την HTC ή στο βαθμό που τέτοιου είδους περιορισμοί απαγορεύονται ρητά από το εφαρμοστέο δίκαιο, ΔΕΝ πρέπει να: (i) επιτρέπετε σε άλλα άτομα να χρησιμοποιούν το Λογισμικό, (ii) προβαίνετε σε τροποποίηση, μετάφραση, αντίστροφη ανάλυση, απομεταγλώττιση, αποσυμβολομετάφραση (εκτός από το βαθμό στον οποίο ο συγκεκριμένος περιορισμός απαγορεύεται ρητά από το νόμο) ούτε να δημιουργείτε παράγωγες εργασίες με βάση το Λογισμικό ή την Τεκμηρίωση, (iii) αντιγράφετε το Λογισμικό ή την Τεκμηρίωση (με εξαίρεση τη δημιουργία αντιγράφου ασφαλείας σε περίπτωση επιδιόρθωσης/αντικατάστασης, υπό τον όρο ότι ένα τέτοιο αντίγραφο ασφαλείας δεν είναι εγκατεστημένο ούτε χρησιμοποιείται σε οποιονδήποτε υπολογιστή, και το οποίο πρέπει να διαγράφεται/καταστρέφεται αμέσως μετά την επιδιόρθωση/αντικατάσταση. Οποιαδήποτε άλλα αντίγραφα του Λογισμικού κάνετε παραβιάζουν τους όρους της παρούσας Άδειας, (iv) εκμισθώνετε, ενοικιάζετε, μεταβιβάζετε, παραχωρείτε την άδεια χρήσης ή να μεταβιβάζετε με άλλον τρόπο τα δικαιώματα του Λογισμικού ή της Τεκμηρίωσης, (v) αφαιρείτε οιαδήποτε ανακοίνωση αποκλειστικής κυριότητας ή ετικέτα από το Λογισμικό ή την Τεκμηρίωση ή (vi) προσθέτετε, ενσωματώνετε ή να συνδυάζετε οποιοδήποτε άλλο λογισμικό με το Λογισμικό.   Τέτοιου είδους απαγορευμένη χρήση ακυρώνει αυτομάτως την άδειά σας να χρησιμοποιείτε το Λογισμικό.  

β) Συμφωνείτε ότι χρησιμοποιείτε το Λογισμικό και την Τεκμηρίωση μόνο με τρόπο που να συμμορφώνεται με το σύνολο του εφαρμοστέου δικαίου στις περιοχές δικαιοδοσίας στις οποίες χρησιμοποιείτε το Λογισμικό και την Τεκμηρίωση, συμπεριλαμβανομένων, ενδεικτικά, των ισχυουσών περιορισμών που αφορούν σε σχετικά πνευματικά δικαιώματα και λοιπά δικαιώματα πνευματικής ιδιοκτησίας και/ή κανόνες ελέγχου των εξαγωγών. 
    
γ) Χρησιμοποιείτε το Λογισμικό μόνο για προσωπική, μη εμπορική χρήση. Δεν χρησιμοποιείτε το Λογισμικό με τρόπο που να παρέχει ή να αποτελεί μέρος οιασδήποτε εμπορικής υπηρεσίας ή εφαρμογής.  Δεν χρησιμοποιείτε το Λογισμικό αποσκοπώντας σε ή σε συνδυασμό με οιαδήποτε συσκευή, πρόγραμμα ή υπηρεσία που έχει σχεδιαστεί να παρακάμπτει τεχνολογικά μέτρα τα οποία χρησιμοποιούνται για τον έλεγχο πρόσβασης ή δικαιώματα σε ένα αρχείο περιεχομένου ή άλλη εργασία που προστατεύεται από τη νομοθεσία πνευματικής ιδιοκτησίας οιασδήποτε δικαιοδοσίας.

3. ΤΙΤΛΟΣ.  Ο τίτλος, η ιδιοκτησία, τα δικαιώματα και τα δικαιώματα πνευματικής ιδιοκτησίας του Λογισμικού και της Τεκμηρίωσης ανήκουν στην HTC (συμπεριλαμβανομένων όλων των σχετικών προμηθευτών/χορηγών αδειών χρήσης).  Το λογισμικό προστατεύεται από τη νομοθεσία πνευματικής ιδιοκτησίας των Ηνωμένων Πολιτειών και από διεθνείς συνθήκες για την πνευματική ιδιοκτησία.  Ο τίτλος, η ιδιοκτησία, τα δικαιώματα και τα δικαιώματα πνευματικής ιδιοκτησίας του περιεχομένου στο οποίο αποκτάται πρόσβαση μέσω του Λογισμικού, συμπεριλαμβανομένου του περιεχόμενου που περιλαμβάνεται στα αρχεία πολυμέσων επίδειξης του Λογισμικού ανήκουν στον κάτοχο του αντίστοιχου Περιεχομένου και ενδέχεται να προστατεύονται από το εφαρμοστέο δίκαιο περί πνευματικής ιδιοκτησίας ή άλλο δίκαιο.  Η παρούσα άδεια ΔΕΝ σας παρέχει κανένα δικαίωμα σε τέτοιου είδους Περιεχόμενο.

4. ΑΝΑΚΟΙΝΩΣΗ ΚΑΙ ΑΠΟΠΟΙΗΣΗ ΕΥΘΥΝΗΣ: Η ψηφιακή χαρτογράφηση μπορεί να είναι σε κάποιο βαθμό ανακριβής και ελλιπής. Η διαθεσιμότητα και η ακρίβεια της πλοήγησης και σχετικών υπηρεσιών εξαρτώνται, μεταξύ άλλων, από τα ασύρματα δίκτυα και τα δορυφορικά συστήματα. Ενδέχεται να μην λειτουργούν παντού ή πάντοτε. Για το λόγο αυτόν, μην στηρίζεστε ποτέ αποκλειστικά και μόνο στον προαναφερθέντα εξοπλισμό και υπηρεσίες, π.χ. σε περιπτώσεις ουσιαστικής επικοινωνίας, όπως καταστάσεις έκτακτης ανάγκης.   Το παρόν προϊόν δεν θα πρέπει να χρησιμοποιείται από τον οδηγό ενός μηχανοκίνητου οχήματος κατά τη διάρκεια της οδήγησης. Έχετε πάντοτε τα χέρια σας ελεύθερα όταν οδηγείτε ένα αυτοκίνητο. Τηρείτε το σύνολο της τοπικής νομοθεσίας. Το κύριο μέλημά σας κατά την οδήγηση θα πρέπει να είναι η οδική ασφάλεια. Στο μέγιστο βαθμό που επιτρέπεται από το εφαρμοστέο δίκαιο, η HTC, οι θυγατρικές και οι χορηγοί της αδειών χρήσης αποποιούνται δια της παρούσας όποια ευθύνη προκύπτει από οιαδήποτε χρήση αυτού του προϊόντος και των περιεχομένων του.

5. ΑΠΟΠΟΙΗΣΗ ΕΓΓΥΗΣΗΣ & ΟΡΙΟ ΕΥΘΥΝΗΣ.  ΤΟ ΛΟΓΙΣΜΙΚΟ, Η ΤΕΚΜΗΡΙΩΣΗ ΚΑΙ ΤΟ ΠΕΡΙΕΧΟΜΕΝΟ ΠΑΡΕΧΟΝΤΑΙ ΩΣ ΕΧΟΥΝ ΧΩΡΙΣ ΟΠΟΙΑΔΗΠΟΤΕ ΕΓΓΥΗΣΗ.  ΕΠΙΠΛΕΟΝ, Η HTC ΑΠΟΠΟΙΕΙΤΑΙ ΟΛΩΝ ΤΩΝ ΕΓΓΥΗΣΕΩΝ, ΜΕΤΑΞΥ ΑΛΛΩΝ, ΚΑΙ ΟΧΙ ΜΟΝΟ, ΣΙΩΠΗΡΩΝ ΕΓΓΥΗΣΕΩΝ ΠΕΡΙ ΕΜΠΟΡΕΥΣΙΜΟΤΗΤΑΣ, ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟ ΣΚΟΠΟ ΚΑΙ ΜΗ ΠΡΟΣΒΟΛΗΣ ΔΙΚΑΙΩΜΑΤΩΝ.  ΤΗ ΣΥΝΟΛΙΚΗ ΕΥΘΥΝΗ ΠΟΥ ΑΠΟΡΡΕΕΙ ΑΠΟ ΤΗ ΧΡΗΣΗ Ή ΤΗΝ ΑΠΟΔΟΣΗ ΤΟΥ ΛΟΓΙΣΜΙΚΟΥ, ΤΗΣ ΤΕΚΜΗΡΙΩΣΗΣ ΚΑΙ ΤΟΥ ΠΕΡΙΕΧΟΜΕΝΟΥ ΦΕΡΕΤΕ ΕΣΕΙΣ.  ΣΕ ΚΑΜΙΑ ΠΕΡΙΠΤΩΣΗ, Η HTC ΚΑΙ ΟΙ ΥΠΑΛΛΗΛΟΙ Ή ΟΙ ΧΟΡΗΓΟΙ ΑΔΕΙΩΝ ΧΡΗΣΗΣ Ή ΟΙ ΘΥΓΑΤΡΙΚΕΣ ΤΗΣ ΔΕΝ ΦΕΡΟΥΝ ΕΥΘΥΝΗ ΓΙΑ ΟΠΟΙΑΔΗΠΟΤΕ ΕΠΑΚΟΛΟΥΘΗ, ΑΠΟΘΕΤΙΚΗ, ΑΜΕΣΗ, ΕΙΔΙΚΗ, ΕΥΛΟΓΗ Ή ΑΛΛΗ ΖΗΜΙΑ (ΣΥΜΠΕΡΙΛΑΜΒΑΝΟΜΕΝΩΝ ΕΝΔΕΙΚΤΙΚΑ, ΖΗΜΙΩΝ ΛΟΓΩ ΑΠΩΛΕΙΑΣ ΕΠΑΓΓΕΛΜΑΤΙΚΩΝ ΚΕΡΔΩΝ, ΔΙΑΚΟΠΗΣ ΤΗΣ ΕΠΑΓΓΕΛΜΑΤΙΚΗΣ ΔΡΑΣΤΗΡΙΟΤΗΤΑΣ, ΑΠΩΛΕΙΑΣ ΕΠΑΓΓΕΛΜΑΤΙΚΩΝ ΠΛΗΡΟΦΟΡΙΩΝ Ή ΑΛΛΗΣ ΧΡΗΜΑΤΙΚΗΣ ΑΠΩΛΕΙΑΣ) ΠΟΥ ΠΡΟΚΥΠΤΕΙ ΑΠΟ ΤΗΝ ΠΑΡΟΥΣΑ ΣΥΜΦΩΝΙΑ Ή ΤΗ ΧΡΗΣΗ Ή ΤΗΝ ΑΔΥΝΑΜΙΑ ΧΡΗΣΗΣ ΤΟΥ ΛΟΓΙΣΜΙΚΟΥ ΚΑΙ/Ή ΤΟΥ ΠΕΡΙΕΧΟΜΕΝΟΥ, ΑΚΟΜΑ ΚΑΙ ΑΝ Η HTC ΕΧΕΙ ΕΝΗΜΕΡΩΘΕΙ ΓΙΑ ΤΟ ΕΝΔΕΧΟΜΕΝΟ ΤΕΤΟΙΩΝ ΖΗΜΙΩΝ. Η ΣΥΝΟΛΙΚΗ ΕΥΘΥΝΗ ΤΗΣ HTC ΓΙΑ ΟΠΟΙΑΔΗΠΟΤΕ ΖΗΜΙΑ ΣΤΟ ΠΛΑΙΣΙΟ ΤΗΣ ΠΑΡΟΥΣΑΣ ΣΥΜΦΩΝΙΑΣ ΔΕΝ ΘΑ ΥΠΕΡΒΑΙΝΕΙ ΠΟΤΕ ΤΗΝ ΤΙΜΗ ΑΓΟΡΑΣ ΤΟΥ ΠΡΟΪΟΝΤΟΣ HTC.
  
Κανένα λογισμικό δεν είναι ανεκτικό σε σφάλμα είτε παρέχεται από άλλο κατασκευαστή είτε από την HTC.  .Εκεί όπου εσείς/ ο πελάτης εγκατέστησε το λογισμικό στη συσκευή, η HTC δεν φέρει ευθύνη για τον τρόπο με τον οποίο λειτουργεί στη συσκευή. Το λογισμικό έχει σχεδιαστεί για συστήματα που δεν απαιτούν αδιάλειπτη λειτουργία.  Δεν επιτρέπεται να χρησιμοποιείτε το λογισμικό σε οποιαδήποτε συσκευή ή σύστημα όπου μια δυσλειτουργία του λογισμικού θα είχε ως αποτέλεσμα τον προβλέψιμο κίνδυνο απώλειας, τραυματισμών ή θανάτων.  Σε αυτά συγκαταλέγονται οι πυρηνικές εγκαταστάσεις, τα συστήματα πλοήγησης ή επικοινωνίας αεροσκαφών, το σύστημα ελέγχου εναέριας κυκλοφορίας ή η χρήση σε ριψοκίνδυνες και επικίνδυνες καταστάσεις ή περιβάλλοντα.

6. ΑΠΟΖΗΜΙΩΣΗ.  Συμφωνείτε ότι θα απαλλάξετε, θα καταβάλετε αποζημίωση και θα υπερασπιστείτε την HTC, τα στελέχη, τους διευθυντές και τους υπαλλήλους της από οποιαδήποτε απώλεια, ζημία, πρόστιμα και έξοδα (συμπεριλαμβανομένων των δικηγορικών αμοιβών και εξόδων) που απορρέουν από ή σχετίζονται με οποιονδήποτε ισχυρισμό ότι έχετε (i) προβάλει, λάβει, κωδικοποιήσει, συμπιέσει, αντιγράψει ή μεταδώσει οποιοδήποτε υλικό (πέραν του υλικού που παρέχεται από την HTC) σε συνδυασμό με το Λογισμικό κατά παράβαση των δικαιωμάτων τρίτων ή κατά παράβαση οιουδήποτε νόμου ή (ii) παραβιάσει κάποιον όρο της παρούσας Άδειας χρήσης. Αν εισάγετε το Λογισμικό από τις Ηνωμένες Πολιτείες ή την Ευρωπαϊκή Ένωση, θα αποζημιώσετε και θα απαλλάξετε την HTC από οποιονδήποτε δασμό εισαγωγής και εξαγωγής ή άλλες αξιώσεις προκύψουν από μία τέτοια εισαγωγή.  
 
7. Αν είστε υπηρεσία, υπουργείο ή άλλη οντότητα της κυβέρνησης των Η.Π.Α. ή αν χρηματοδοτείστε εξ ολοκλήρου ή εν μέρει από την κυβέρνηση των Η.Π.Α., τότε 
(i) η χρήση, η αντιγραφή, η αναπαραγωγή, η έκδοση, η τροποποίηση, η αποκάλυψη ή η μεταφορά αυτού του προϊόντος HTC και του συνοδευτικού Λογισμικού και/ή τεκμηρίωσης περιορίζεται σύμφωνα με τα ΠΕΡΙΟΡΙΣΜΕΝΑ δικαιώματα όπως περιγράφονται στα ισχύοντα DFARS ή FAR.  Σε περίπτωση διένεξης μεταξύ των FAR και/ή DFARS, που ενδεχομένως ισχύουν για το αδειοδοτημένο προϊόν Tele Atlas, ισχύει η διατύπωση με τους περισσότερους περιορισμούς ως προς τα δικαιώματα της κυβέρνησης. Ο ανάδοχος/κατασκευαστής είναι η Tele Atlas North America, Inc., 11 Lafayette Street, Lebanon, NH 03766-1445. Τηλέφωνο: 603.643. 0330.  Τα αδειοδοτημένα προϊόντα Tele Atlas είναι κατοχυρωμένα ως προς την πνευματική ιδιοκτησία © 2006-2010 από την Tele Atlas. ΜΕ ΤΗΝ ΕΠΙΦΥΛΑΞΗ ΠΑΝΤΟΣ ΔΙΚΑΙΩΜΑΤΟΣ. Για την ικανοποίηση οποιασδήποτε διάταξης ομοσπονδιακής, εθνικής ή τοπικής νομοθεσίας που αφορά σε δημόσια κοινοποίηση, συμφωνείται ότι τα αδειοδοτημένα προϊόντα Tele Atlas αποτελούν εμπορικό μυστικό και ιδιόκτητα εμπορικά προϊόντα που δεν υπόκεινται σε κοινοποίηση, και 
(ii) συμφωνείτε ότι δεσμεύεστε να προστατεύετε τα αδειοδοτημένα προϊόντα Tele Atlas από δημόσια κοινοποίηση και αποδέχεστε την εξαίρεση των αδειοδοτημένων προϊόντων Tele Atlas από οποιαδήποτε νομοθετήματα, νομοθεσίες, κανονισμούς ή κώδικες, συμπεριλαμβανομένων των νόμων Sunshine Act, Public Records Act, Freedom of Information Act, ή ισοδύναμων, που επιτρέπουν τη δημόσια πρόσβαση και/ή την αναπαραγωγή ή τη χρήση των αδειοδοτημένων προϊόντων Tele Atlas.  Στην περίπτωση που τέτοια εξαίρεση προκληθεί στο πλαίσιο τέτοιας νομοθεσίας, θεωρείται ότι η παρούσα Άδεια Χρήσης Τελικού Χρήστη (EULA) έχει παραβιαστεί, και τυχόν και κάθε δικαίωμα διατήρησης οιουδήποτε αντιγράφου ή χρήσης των αδειοδοτημένων προϊόντων Tele Atlas παύει και θεωρείται αμέσως άκυρο.  Τυχόν αντίγραφα των αδειοδοτημένων προϊόντων Tele Atlas στην κατοχή του Κατόχου αδείας θα καταστρέφονται αμέσως.  Αν κάποιο δικαστήριο αρμόδιας δικαιοδοσίας θεωρήσει τον όρο αυτόν άκυρο και μη εφαρμόσιμο, εξ ολοκλήρου ή εν μέρει, για οποιονδήποτε λόγο, η παρούσα Άδεια Χρήσης Τελικού Χρήστη (EULA) θα θεωρείται λήξασα και άκυρη, στο σύνολό της, και οιοδήποτε αντίγραφο των αδειοδοτημένων προϊόντων Tele Atlas θα καταστρέφεται αμέσως.

8. Απαγορεύεται η χρήση των δεδομένων Tele Atlas® MultiNet® της Νορβηγίας για τη δημιουργία εμπορικών εκτυπωμένων ή ψηφιακών χαρτών γενικού ενδιαφέροντος, που είναι παρόμοιοι με τα βασικά εθνικά προϊόντα της Norwegian Mapping Authority (Νορβηγική Υπηρεσία Χαρτογράφησης). Συμφωνείτε ότι οιοδήποτε αδειοδοτημένο προϊόν Tele Atlas που περιέχει δεδομένα της Κίνας, της Ινδίας και της Κορέας μπορεί να υπόκειται σε πρόσθετους όρους και προϋποθέσεις που παρέχονται σε εσάς εφόσον είναι διαθέσιμα στην Tele Atlas.  Ίσως να μην επιτρέπεται η εξαγωγή δεδομένων της Κίνας, της Ινδίας και της Κορέας από τις εν λόγω χώρες προέλευσης.

9. Οι συμφωνίες και οι υποχρεώσεις που έχετε αναλάβει με το παρόν προορίζονται, επίσης, για το άμεσο όφελος της Tele Atlas, μπορεί δε να επιβληθούν από την Tele Atlas άμεσα προς εσάς, και κατανοείτε και συμφωνείτε ότι το υλικό/οι υπηρεσίες που παρέχονται από την Tele Atlas παρέχονται “ως έχουν” και με όλα τα πιθανά σφάλματα, και η Tele Atlas αποποιείται οιαδήποτε ρητή ή σιωπηρή εγγύηση.

10. ΑΚΥΡΩΣΗ.  Η παρούσα Άδεια χρήσης ακυρώνεται αυτομάτως σε περίπτωση μη συμμόρφωσης με οποιονδήποτε από τους όρους της.  Δεν απαιτείται ανακοίνωση από την HTC για να τεθεί σε ισχύ μία τέτοια ακύρωση. 

11. Εφαρμοστέο δίκαιο. Οι ανωτέρω όροι και προϋποθέσεις διέπονται από τη νομοθεσία της Πολιτείας της Ουάσιγκτον, των Η.Π.Α., χωρίς να εφαρμόζει (i) τη διένεξη νομοθετικών της διατάξεων ή (ii) τη Σύμβαση των Ηνωμένων Εθνών σχετικά με τη διεθνή πώληση αγαθών.  Με το παρόν συμφωνείτε με την υποβολή σας στην αποκλειστική δικαιοδοσία των δικαστηρίων της Πολιτείας της Ουάσιγκτον των Η.Π.Α. αναφορικά με οποιαδήποτε διαφορά προκύψει από ή σε σχέση με την παρούσα Άδεια χρήσης.

