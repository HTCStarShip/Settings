Informaţii juridice HTC
1.	Copyright
2.	Politica de confidenţialitate
3.	Declaraţia de confidenţialitate
4.	Contract de licenţă utilizator final


1.	Copyright

Unele aplicaţii software conţinute pe acest dispozitiv reprezintă contribuţia sau au fost dezvoltate de către HTC Corporation.

Copyright © [2006 - 2011] HTC Corporation

Toate drepturile rezervate.

Lucrările ("Lucrările") menţionate aici se referă la aplicaţiile software dezvoltate sau deţinute de către HTC Corporation ("HTC") şi care nu sunt editate separat conform condiţiilor unei licenţe software open source. Informaţiile conţinute în Lucrări sunt proprietatea exclusivă a HTC. HTC acordă utilizatorului legal al acestui dispozitiv dreptul de a utiliza Lucrările numai în cadrul domeniului de utilizare legitimă a dispozitivului. Niciun alt drept nu este acordat în conformitate cu prezenta licenţă, inclusiv, dar fără a se limita la distribuirea, reproducerea, modificarea şi transmiterea. Orice altă utilizare a Lucrărilor trebuie să fie aprobată în scris de către HTC.

Pentru toate aplicaţiile software relevante (care includ componentele furnizate de către furnizorii şi licenţiatorii HTC) incluse cu acest dispozitiv achiziţionat de dvs., utilizarea acestor aplicaţii software relevante de către dvs. este supusă termenilor şi condiţiilor de copyright ale furnizorilor/licenţiatorilor respectivi.



2.	Politica de confidenţialitate

Politica de confidenţialitate HTC

Martie 2009

Vă reamintim că aceste politici se referă numai la informaţiile colectate şi stocate de către HTC Corporation (“HTC”). Fiecare comunicare trebuie trimisă prin intermediul reţelei operatorului dvs. şi acesta poate avea acces la aceste comunicări. Pentru informaţii privind prelucrarea datelor dvs. de către operatorul dvs. de reţea, vă rugăm să consultaţi politicile de confidenţialitate ale acestuia.

În cazul în care decideţi să utilizaţi aplicaţii terţe pe dispozitivul dvs. HTC Android, orice informaţie colectată de aceste aplicaţii poate fi trimisă unor terţe părţi, iar politicile de confidenţialitate ale HTC nu se aplică în aceste situaţii. Aplicaţiile terţe pot avea propriile politici de confidenţialitate pe care trebuie să le examinaţi cu atenţie.

De ce colectează HTC informaţii

Pentru a diagnostica probleme, a ne îmbunătăţi permanent serviciile şi a oferi o experienţă mai bună utilizatorilor, putem colecta unele informaţii şi statistici de utilizare de bază de pe dispozitivul dvs.
 
Informaţii privitoare la dispozitivul HTC Android colectate de HTC

a)	Dispozitivele au alocate unul sau mai multe numere de identificare unice. Aceste numere de identificare sunt asociate cu numărul dvs. IMEI, prefixul de mobil al ţării şi codul de reţea mobilă al dispozitivului dvs. (care sunt stocate şi de operatorul dvs. de reţea) şi îi permit dispozitivului dvs. să vă sincronizeze e-mailul, contactele şi alte servicii.
b)	Informaţii, cum ar fi modelul hardware al dispozitivului dvs. şi versiunea software-ului Android pe care o utilizaţi pot fi colectate, dar nu sunt stocate. În plus, putem colecta unele informaţii privind evenimente la nivel de dispozitiv, cum ar fi căderile aplicaţiilor. Niciuna dintre aceste categorii de statistici de utilizare nu conţine informaţii de la nivelul aplicaţiilor, cum ar fi conţinutul mesajelor e-mail sau evidenţa apelurilor telefonice.

Informaţii colectate de aplicaţii terţe

a)	Unele aplicaţii terţe vă vor oferi opţiunea de a interacţiona şi de a vă partaja informaţiile cu alte părţi decât HTC. Consideraţi cu atenţie înainte de a alege să vă partajaţi informaţiile personale.
b)	Unele aplicaţii sau caracteristici ale dispozitivului dvs. HTC Android pot duce la trimiterea altor informaţii către HTC, dar într-o manieră în care acestea nu pot fi asociate cu dvs. personal.
c)	Dispozitivul dvs. ne poate trimite informaţii de locaţie (de exemplu, ID celulă sau informaţii GPS).
d)	Utilizarea unor aplicaţii sau caracteristici poate trimite informaţii către Google care sunt stocate în contul Google cu care v-aţi abonat la acest serviciu. Dacă utilizaţi serviciile standard Google pe dispozitivul dvs. HTC Android, de exemplu prin crearea de contacte sau evenimente de calendar noi, atunci aceste informaţii vor fi asociate cu contul dvs. Google şi vor fi stocate în conformitate cu politicile de confidenţialitate pentru aceste servicii. De asemenea, dacă utilizaţi Android Market, informaţii despre descărcările, comentariile şi evaluările dvs. vor fi stocate şi accesibile prin contul dvs. Google. Aveţi opţiunea de a dezactiva sau de a nu utiliza aceste caracteristici, caz în care Google nu va recepţiona aceste date.
e)	Unele produse şi servicii vă permit să personalizaţi conţinutul pe care îl primiţi. Pentru aceste produse şi servicii, furnizorul poate stoca preferinţele dvs. şi informaţiile pe care le furnizaţi pentru personalizare.

Partajarea şi transferul informaţiilor de către HTC către terţi

a)	HTC poate partaja informaţii nepersonale, agregate cu anumite terţe părţi selectate. Totuşi, aceste informaţii nu vă vor identifica personal.
b)	HTC poate partaja informaţiile dvs. cu terţi în vederea efectuării unor funcţii, cum ar fi sarcini legate de facturare şi taxare. Aceste terţe părţi vor fi obligate să vă trateze informaţiile în conformitate cu acordurile de confidenţialitate sau cu politicile de confidenţialitate aplicabile ale HTC. HTC poate partaja, de asemenea, informaţiile dvs. cu operatorul dvs. de reţea în vederea realizării funcţiilor de asistenţă clienţi.

Alte utilizări

a)	HTC vă poate utiliza informaţiile pentru a vă prelucra cererile şi a vă livra servicii, pentru a vă furniza asistenţă clienţi şi a vă asigura o experienţă de utilizare mai bună.
b)	HTC poate, de asemenea, utiliza aceste informaţii într-o formă agregată pentru a dezvolta caracteristici noi şi a îmbunătăţi calitatea generală a produselor şi serviciilor.

Alegerea serviciului

Unele dintre produsele şi serviciile noastre terţe vă permit să renunţaţi la anumite colectări şi partajări de informaţii sau să renunţaţi la anumite produse, servicii sau caracteristici.
 
Securitatea informaţiilor

Informaţiile primite de către HTC pot fi păstrate în conformitate cu Declaraţia de confidenţialitate HTC. Declaraţia de confidenţialitate HTC nu acoperă utilizarea de către terţi a informaţiilor pe care le trimiteţi către aceştia.

Informaţii suplimentare

Puteţi utiliza sau nu dispozitivul HTC Android pentru a accesa anumite produse şi servicii, cum ar fi Gmail, Google Talk, YouTube şi Google Gears. Politica de confidenţialitate a fiecărui produs descrie cum sunt tratate informaţiile dvs. personale când utilizaţi serviciul respectiv.

‧	Politica de confidenţialitate Gmail - http://mail.google.com/mail/help/privacy.html
‧	Politica de confidenţialitate Google Talk - http://www.google.com/talk/privacy.html
‧	Politica de confidenţialitate YouTube - http://www.youtube.com/t/privacy
‧	Politica de confidenţialitate Google Gears - http://gears.google.com/privacy.html

HTC respectă principiile de confidenţialitate ale cadrului legal pentru acordarea de protecţie din SUA (U.S. Safe Harbor).



3.	Declaraţia de confidenţialitate

DECLARAŢIA DE CONFIDENŢIALITATE HTC

HTC Corporation ("HTC" sau "Compania") deţine şi operează reţeaua de date IT HTC. HTC se angajează să protejeze confidenţialitatea utilizatorilor reţelei de date IT HTC şi a creat această declaraţie pentru a prezenta practicile de colectare a informaţiilor în reţeaua de date IT HTC.

Utilizarea anonimă

Majoritatea materialelor furnizate în reţeaua de date IT HTC sunt oferite pentru informare şi veţi putea utiliza reţeaua de date IT HTC fără a informa HTC cine sunteţi sau a oferi către HTC orice date personale. Totuşi, HTC poate avea nevoie de informaţii despre dvs. privind utilizarea reţelei de date IT HTC.

Colectarea informaţiilor

Pentru utilizarea dispozitivelor HTC, HTC poate colecta următoarele informaţii: furnizarea serviciilor noastre către utilizatori, inclusiv afişarea de conţinut personalizat şi publicitate; auditarea, cercetarea şi analizarea pentru întreţinerea, protejarea şi îmbunătăţirea serviciilor noastre; asigurarea funcţionării tehnice a reţelei noastre şi dezvoltarea de noi servicii.

În cazul în care utilizatorii aleg să se înscrie voluntar în orice program de membri pe site-ul web HTC, utilizatorul acceptă ca HTC să utilizeze informaţiile personale oferite pentru scopuri specifice ale HTC, inclusiv dar fără a se limita la marketing, vânzări, servicii, sondaje, buletine informative, liste de expediere poştală etc. De exemplu, prin înscrierea în HTC e-Club, utilizatorii trebuie să ofere HTC unele informaţii personale, cum ar fi numele, numărul de telefon mobil, adresa de e-mail, ţara de origine şi data naşterii. În plus, utilizatorii vor putea alege o parolă pentru securitate şi vor putea opta pentru înregistrarea produsului şi abonarea la buletinul informativ într-un singur pas convenabil. Vă asigurăm că HTC abordează cu seriozitate securitatea datelor utilizatorilor noştri şi va aplica măsurile administrative, tehnice şi fizice corespunzătoare pentru a proteja informaţiile utilizatorilor împotriva pierderii, furtului şi utilizării abuzive, precum şi a oricărei divulgări neautorizate, modificări, distrugeri sau acces.
Când solicită să fie contactaţi de către personalul relevant al HTC, utilizatorilor li se solicită să ofere informaţii despre ei şi companiile lor. Aceste informaţii permit personalului relevant HTC să răspundă prompt şi eficient la întrebările şi solicitările clienţilor. HTC poate urmări numele de domenii ale utilizatorilor şi analiza aceste date. În conformitate cu prevederile acestei declaraţii, HTC poate utiliza datele acumulate pentru mai multe scopuri, inclusiv, dar fără a se limita la analiza de marketing, evaluarea serviciului şi planificarea. Prin reţeaua de date IT HTC menţionată anterior, HTC poate realiza sondaje sau alte studii în scopuri de marketing sau planificare. Privitor la informaţiile colectate din astfel de sondaje sau studii, în cazul în care răspunsurile urmează să fie făcute publice utilizatorii vor fi notificaţi cu privire la participarea lor, iar HTC va dezvălui numai informaţii agregate privitoare la utilizatorii săi, nu şi informaţii personale care pot identifica vreun individ anume. Fără a se aduce atingere celor anterioare, în cazurile în care sondajele le permit utilizatorilor să trimită comentarii scrise şi dacă HTC informează utilizatorii cu privire la posibilitatea unei astfel de publicări în momentul în care aceştia fac sondajul, HTC îşi rezervă dreptul de a publica informaţiile text furnizate de orice utilizator într-un astfel de sondaj, cu condiţia să nu fie divulgată nicio informaţie personală care îl identifică pe utilizatorul respectiv. Participarea în astfel de sondaje este complet voluntară. Circumstanţele în care HTC va dezvălui public astfel de informaţii agregate includ, dar nu se limitează la partajarea rezultatelor sondajului cu populaţia site-ului, furnizarea de date cumpărătorilor de reclame în reţeaua de date IT HTC privind preferinţele şi/sau demografia utilizatorilor şi publicarea datelor de utilizare generale în comunicatele de presă.

Mesaje e-mail de acceptare

După ce utilizatorul se înscrie în HTC e-club, HTC va trimite un mesaj e-mail de confirmare automată la adresa de e-mail indicată de utilizator. Pentru a efectua modificări ulterioare ale abonării la buletinul informativ cum ar fi acceptarea sau renunţarea, utilizatorul poate accesa pagina "Manage Subscription (Gestionare abonament)" după ce s-a conectat la HTC e-Club. Alternativ, utilizatorul poate face clic pe linkul din buletinul informativ e-mail pentru a se şterge din lista de expediere poştală a HTC. Pentru orice solicitare de cereri de renunţare, sistemului îi vor fi necesare cel puţin treizeci (30) de zile pentru prelucrare. În plus, vor fi necesare cel puţin zece (10) zile lucrătoare pentru ca serverul să oprească trimiterea de mesaje e-mail la adresa de e-mail indicată.

Fişiere cookie şi informaţii de urmărire

Un fişier cookie conţine o cantitate mică de date care sunt trimise către browserul dvs. de un server web şi care sunt stocate pe hard discul computerului dvs. În acest moment, HTC emite un singur tip de fişier cookie, care este temporar şi este setat numai când utilizatorii intră pe site făcând clic pe un banner publicitar. Utilizăm astfel de fişiere cookie pentru a urmări eficienţa eforturilor noastre de marketing. Vă rugăm să reţineţi că aveţi la dispoziţie opţiuni referitoare la fişierele cookie. Prin modificarea preferinţelor browserului dvs. puteţi alege să acceptaţi toate fişierele cookie, să fiţi notificat când se setează un fişier cookie sau să respingeţi toate fişierele cookie. Puteţi utiliza reţeaua de date IT HTC chiar dacă nu acceptaţi fişierele cookie; dar totuşi, prin dezactivarea fişierelor cookie, anumite caracteristici şi funcţionalităţi ale site-ului pot să nu mai funcţioneze corespunzător sau chiar deloc.

Utilizarea subcontractanţilor terţi

La discreţia noastră, putem angaja subcontractanţi terţi pentru a furniza servicii, inclusiv, dar fără a se limita la livrarea abonamentelor e-mail către utilizatorii noştri. Vom notifica subcontractanţii noştri în cursul manipulării informaţiilor personale sensibile să respecte aceleaşi îndatoriri de confidenţialitate care sunt incluse în declaraţia de confidenţialitate.

Reţele externe

Declaraţia noastră de confidenţialitate se aplică exclusiv reţelei de date IT HTC. Vă reamintim că HTC nu are niciun control sau influenţă asupra practicilor de confidenţialitate ale altor site-uri şi reţele. HTC încurajează utilizatorii reţelei de date IT HTC să fie atenţi când părăsesc reţeaua de date IT HTC şi să citească declaraţiile de confidenţialitate ale fiecărui site şi reţea ale unei companii pe care le vizitează.
 
Confidenţialitatea minorilor

HTC ia măsuri speciale pentru a proteja confidenţialitatea minorilor (vârsta minorilor este determinată de legea locală din zona dvs. de reşedinţă) şi încurajează părinţii/tutorii să fie participanţi activi în activităţile şi interesele minorilor. HTC nu vizează şi nu se adresează minorilor. HTC nu va colecta cu bună ştiinţă date de la minori. Dacă HTC descoperă date personale de la un minor, HTC va elimina acele date.

Securitate

Pentru a asigura integritatea reţelei, reţeaua de date IT HTC utilizează măsuri care includ, dar nu se limitează la audituri de securitate, utilizarea instrumentelor şi software-ului de criptare şi alte măsuri şi proceduri de securitate rezonabile. Accesul intern la informaţiile personale private şi nepublice ale utilizatorilor este restricţionat la administratorii de reţea şi la persoanele strict necesare.

Impunerea

În cazul în care HTC descoperă că securitatea reţelei de date IT HTC a fost compromisă sau că informaţii nepublice ale utilizatorilor au fost divulgate unor terţi în urma unor activităţi externe, inclusiv, dar fără a se limita la atacuri de securitate externe, HTC va lua măsurile rezonabile pe care le consideră necesare, inclusiv, dar fără a se limita la investigaţii interne şi raportarea, notificarea şi cooperarea cu autorităţile judiciare, fără a se aduce atingere altor prevederi ale prezentei Declaraţii. Dacă HTC descoperă că informaţii personale ale unui utilizator furnizate reţelei de date IT HTC au fost divulgate într-o manieră nepermisă de această Declaraţie de confidenţialitate, HTC va face eforturi rezonabile să notifice utilizatorul afectat, cât mai devreme posibil rezonabil şi în măsura permisă de lege, cu privire la ce informaţii au fost divulgate, în măsura în care reţeaua de date IT HTC cunoaşte aceste informaţii. HTC îşi rezervă dreptul de a divulga informaţiile conţinute în jurnalele sale de acces cu privire la orice utilizator, în măsura în care consideră rezonabil pentru protejarea sistemelor sau activităţii sale. În particular, HTC îşi rezervă dreptul de a divulga aceste informaţii atunci când un utilizator încalcă Condiţiile de utilizare actuale sau ulterioare sau alte recomandări publicate, sau când iniţiază sau participă (sau se consideră în mod rezonabil că a făcut asta) în orice activitate ilegală, chiar fără o citaţie, mandat sau altă hotărâre judecătorească şi de a divulga astfel de informaţii ca răspuns la ordine judecătoreşti sau guvernamentale, citaţii civile, cereri de descoperire şi în alte cazuri prevăzute de lege.

Integritatea datelor

HTC prelucrează informaţiile personale numai pentru scopurile în care au fost colectate şi în conformitate cu prezenta Politică de confidenţialitate sau cu alte notificări de confidenţialitate aplicabile specifice unui serviciu. Ne revizuim practicile de colectare, de stocare şi de prelucrare a datelor pentru a ne asigura că colectăm, stocăm şi prelucrăm doar informaţiile personale necesare pentru furnizarea sau îmbunătăţirea serviciilor noastre. Luăm măsurile rezonabile pentru a ne asigura că informaţiile personale pe care le prelucrăm sunt precise, complete şi actuale, dar ne bazăm pe utilizatorii noştri pentru a-şi actualiza sau corecta informaţiile lor personale oricând este necesar.

Actualizări ale Declaraţiei de confidenţialitate

Pentru actualizarea Declaraţiei de confidenţialitate, HTC va publica versiunea modificată şi data intrării acesteia în vigoare pe această pagină.
 
Nicio garanţie

Deşi prezenta Declaraţie de confidenţialitate exprimă standardele HTC pentru păstrarea datelor private, HTC nu este în măsură să garanteze că standardele vor fi îndeplinite întotdeauna. Unii factori în afara controlului nostru pot duce la divulgarea datelor. Drept consecinţă, HTC nu oferă niciun fel de promisiuni sau garanţii privind păstrarea sau nedivulgarea informaţiilor private.



4.	Contract de licenţă utilizator final

Contract de licenţă utilizator final şi declinarea răspunderii pentru produsele cu funcţie de navigare HTC

ATENŢIE: Vă atragem atenţia asupra faptului că prezentul Contract de licenţă poate avea un conţinut diferit de contractul de licenţă utilizator final conţinut în certificatul de garanţie. 

IMPORTANT – CITIŢI CU ATENŢIE ÎNAINTE DE A UTILIZA ACEST SOFTWARE: Prezentul Contract de licenţă şi declinarea răspunderii (“Contract de licenţă”) pentru un anumit produs HTC şi/sau software/hardware inclus împreună cu produsul respectiv este un contract legal între dvs. (persoană fizică sau juridică) şi HTC Corporation şi furnizorii şi licenţiatorii săi terţi (denumiţi colectiv “HTC”) pentru toate aplicaţiile software relevante (care includ software-ul, datele şi componentele furnizate de către furnizorii şi licenţiatorii HTC) (toate aceste software, date şi componente denumite în continuare “Software”) incluse cu produsul HTC achiziţionat de dvs.

ACCEPTAREA DVS. PRIN ACTIVAREA, UTILIZAREA, DESCĂRCAREA SAU INSTALAREA ACESTUI TELEFON ŞI/SAU SOFTWARE, ÎNSEAMNĂ CĂ SUNTEŢI DE ACORD SĂ RESPECTAŢI TERMENII ACESTUI CONTRACT DE LICENŢĂ.

Dacă, înainte de a vă manifesta acceptarea prin activarea, utilizarea, descărcarea sau instalarea acestui telefon şi/sau Software, aţi determinat că nu sunteţi dispus să acceptaţi condiţiile acestui Contract de licenţă, nu aveţi dreptul să utilizaţi Software-ul şi nu veţi utiliza Software-ul.  În cazul în care continuaţi să utilizaţi acest Software fără să acceptaţi condiţiile prezentului Contract de licenţă, înţelegeţi că vă asumaţi toate responsabilităţile şi consecinţele pentru utilizarea neautorizată a Software-ului, iar HTC nu va fi niciodată răspunzător pentru utilizarea dvs. neautorizată.  De asemenea, acceptaţi că pentru o astfel de utilizare neautorizată a Software-ului veţi fi răspunzător faţă de HTC pentru a vă îndeplini integral obligaţiile/responsabilităţile de despăgubire în conformitate cu Secţiunea 6 din prezentul Contract de licenţă. 
 

Software Open Source
Porţiuni ale Software-ului includ fişiere software supuse anumitor contracte de licenţă open source, aceste fişiere software open source sunt supuse notificărilor şi termenilor şi condiţiilor suplimentare care sunt menţionate în această secţiune.  Aceste fişiere software open source sunt furnizate “CA ATARE” în măsura maximă permisă de legea aplicabilă.

Pentru fişierul(ele) open source conţinute aici, vă rugăm să accesaţi secţiunea “Licenţă open source” localizată în Setări\Despre telefon\Informaţii juridice pe dispozitiv pentru condiţiile de copyright şi licenţiere relevante.  Puteţi obţine o copie a Licenţei Apache, Versiunea 2.0 la http://www.apache.org/licenses/LICENSE-2.0.  De asemenea, puteţi obţine o copie a Licenţei publice generale GNU, Versiunea 2 de la Free Software Foundation, Inc., 51 Franklin Street, Fifth Floor, Boston, MA 02110-1301, USA.  

În termen de trei ani de la data achiziţionării Software-ului, puteţi obţine o copie a codului sursă corespunzător fişierelor binare pentru fişierul licenţiat GPL trimiţând o cerere la serviciul clienţi HTC la www.htc.com, iar HTC vă va trimite un link către codul sursă respectiv. ORICE SOFTWARE TERŢ CARE POATE FI FURNIZAT CU SOFTWARE-UL ESTE INCLUS PENTRU UTILIZARE LA OPŢIUNEA DVS.  DACĂ ALEGEŢI SĂ UTILIZAŢI ACEST SOFTWARE TERŢ, ATUNCI UTILIZAREA ACESTUIA VA FI GUVERNATĂ DE CONTRACTUL DE LICENŢĂ AL SOFTWARE-ULUI TERŢ.  HTC NU ESTE RESPONSABILĂ PENTRU NICIUN SOFTWARE TERŢ ŞI NU VA AVEA NICIO OBLIGAŢIE PENTRU UTILIZAREA SOFTWARE-ULUI TERŢ DE CĂTRE DVS.

1.     ACORDAREA LICENŢEI.  HTC vă acordă prin prezenta o licenţă neexclusivă, netransferabilă şi restricţionată de utilizare a Software-ului şi a oricărei documentaţii aferente (“Documentaţia”) cu respectarea următoarelor condiţii: 

Veţi utiliza Software-ul numai împreună cu dispozitivul mobil în care Software-ul este încorporat original. 

2.     RESTRICŢII ALE LICENŢEI.

a)     Cu excepţia măsurii autorizate în mod expres şi fără ambiguităţi de către HTC sau în măsura în care astfel de restricţii sunt interzise explicit de legea aplicabilă, NU veţi: (i) permite altor persoane să utilizeze Software-ul; (ii) modifica, traduce, reverse engineer, decompila, dezasambla (cu excepţia măsurii în care această restricţie este interzisă în mod expres prin lege) sau crea lucrări derivate pe baza Software-ului sau a Documentaţiei; (iii) copia Software-ul sau Documentaţia (cu excepţia unei copii de siguranţă pentru o reparaţie/înlocuire, cu condiţia ca această copie de siguranţă să nu fie instalată sau utilizată pe niciun alt computer şi să fie ştearsă/distrusă imediat după reparaţie/înlocuire. Orice alte copii pe care le faceţi ale Software-ului constituie o încălcare a acestui Contract); (iv) închiria, da cu chirie, transfera, sublicenţia sau transfera drepturi în alt fel asupra Software-ului sau Documentaţiei; (v) elimina nicio notificare sau etichetă proprietară de pe Software sau Documentaţie; sau (vi) adăuga, integra sau combina orice alt software cu Software-ul.  Orice astfel de utilizare interzisă va anula imediat licenţa dvs. asupra Software-ului. 

b)     Sunteţi de acord că veţi utiliza Software-ul şi Documentaţia numai într-o manieră care respectă toate legile aplicabile din jurisdicţiile în care utilizaţi Software-ul şi Documentaţia, inclusiv, dar fără a se limita la restricţiile aplicabile privind copyrightul şi alte drepturi de proprietate intelectuală şi/sau reglementări de control al exporturilor. 
        
c)     Veţi utiliza Software-ul numai pentru uzul dvs. privat, necomercial.  Nu veţi utiliza Software-ul în niciun fel pentru a furniza sau ca parte a oricărui serviciu sau aplicaţie comercială.  Nu veţi utiliza Software-ul cu intenţia sau în combinaţie cu orice dispozitiv, program sau serviciu proiectat să evite măsurile tehnologice utilizate pentru controlul accesului sau al drepturilor asupra unui fişier de conţinut sau a altor lucrări protejate de legile copyrightului din orice jurisdicţie.

3.     TITLUL.  Titlul, proprietatea, drepturile şi drepturile de proprietate intelectuală ale şi asupra Software-ului şi Documentaţiei vor rămâne ale HTC (inclusiv toţi furnizorii/licenţiatorii săi relevanţi).  Software-ul este protejat de legile copyrightului din Statele Unite şi de tratatele internaţionale privind copyrightul.  Titlul, drepturile de proprietate şi drepturile de proprietate intelectuală ale şi asupra conţinutului accesat prin Software inclusiv conţinutul inclus în fişierele media demonstrative ale Software-ului, vor fi păstrate de către proprietarul respectiv al Conţinutului şi pot fi protejate de copyrightul aplicabil sau de alte legi.  Prezenta licenţă NU vă acordă niciun drept asupra unui astfel de Conţinut.

4.     NOTĂ ŞI DECLINAREA RĂSPUNDERII: Cartografia digitală poate fi imprecisă şi incompletă într-o oarecare măsură. Disponibilitatea şi precizia navigaţiei şi a serviciilor conexe depind, între altele, de reţelele fără fir şi de sistemele de sateliţi. Acestea pot să nu funcţioneze în toate zonele sau în toate perioadele. De aceea, nu vă bazaţi niciodată numai pe materialele şi serviciile menţionate anterior, de exemplu, pentru comunicări esenţiale, cum ar fi în caz de urgenţă.   Acest produs nu trebuie utilizat de către şoferul unui autovehicul în timpul şofatului. Păstraţi-vă întotdeauna mâinile libere pentru a opera vehiculul în timp ce şofaţi. Respectaţi toate legile locale. Prima dvs. grijă în timpul şofatului trebuie să fie siguranţa rutieră. În măsura maximă permisă de legislaţia în vigoare, HTC, sucursalele şi licenţiatorii săi îşi declină prin prezenta orice responsabilitate rezultată din orice utilizare a acestui produs şi a conţinutului acestuia.

5.    LIMITAREA GARANŢIEI ŞI A RESPONSABILITĂŢII.  SOFTWARE-UL, DOCUMENTAŢIA ŞI CONŢINUTUL SUNT FURNIZATE CA ATARE FĂRĂ NICIO GARANŢIE DE NICIUN FEL.  HTC NU OFERĂ NICIO GARANŢIE, INCLUSIV, DAR FĂRĂ A SE LIMITA LA ORICE GARANŢIE IMPLICITĂ DE VANDABILITATE, DE ADECVABILITATE UNUI ANUMIT SCOP ŞI DE NEÎNCĂLCARE.  ÎNTREGUL RISC REZULTAT DIN UTILIZAREA SAU PERFORMANŢA SOFTWARE-ULUI, DOCUMENTAŢIEI ŞI CONŢINUTULUI VĂ APARŢINE.  ÎN NICIUN CAZ, HTC ŞI ANGAJAŢII, LICENŢIATORII SAU AFILIAŢII SĂI NU VOR FI RĂSPUNZĂTORI PENTRU ORICE PAGUBE PROVOCATE, INCIDENTE, INDIRECTE, SPECIALE, PUNITIVE SAU DE ORICE ALT FEL (INCLUSIV, DAR FĂRĂ A SE LIMITA LA PAGUBELE PRODUSE DE PIERDEREA PROFITURILOR DIN AFACERI, ÎNTRERUPEREA ACTIVITĂŢII, PIERDEREA INFORMAŢIILOR DE AFACERI SAU ALTE PIERDERI PECUNIARE) REZULTATE DIN ACEST CONTRACT SAU DIN UTILIZAREA SAU IMPOSIBILITATEA DE A UTILIZA SOFTWARE-UL, DOCUMENTAŢIA SAU CONŢINUTUL, CHIAR DACĂ HTC A FOST INFORMATĂ DESPRE POSIBILITATEA UNOR ASTFEL DE PAGUBE. RĂSPUNDEREA TOTALĂ A HTC PENTRU ORICE PAGUBE ÎN CONFORMITATE CU PREZENTUL CONTRACT NU VA DEPĂŞI NICIODATĂ PREŢUL DE ACHIZIŢIE PLĂTIT PENTRU PRODUSUL HTC PE CARE L-AŢI CUMPĂRAT.
  
Niciun software nu este tolerant la erori fie că este furnizat de un terţ sau de HTC.  Dacă dvs./ clientul aţi instalat software-ul pe dispozitiv, HTC nu este responsabilă pentru felul în care acesta funcţionează pe dispozitiv. Software-ul a fost proiectat pentru sisteme care nu necesită o funcţionare sigură.  Nu puteţi utiliza software-ul pe nici un dispozitiv sau sistem în care o defecţiune a software-ului ar avea ca rezultat riscul previzibil de rănire sau deces al oricărei persoane.  Acestea includ operarea instalaţiilor nucleare, navigaţia sau sistemele de comunicaţii ale aeronavelor, sistemele de control al traficului aerian sau utilizarea în situaţii sau medii riscante şi periculoase.

6.     DESPĂGUBIRE.  Sunteţi de acord să nu consideraţi responsabil, să despăgubiţi şi să apăraţi HTC, agenţii, directorii şi angajaţii săi, de şi împotriva oricăror pierderi, daune, amenzi şi cheltuieli (inclusiv cheltuieli de judecată şi onorariul avocaţilor) rezultate din sau legate de orice reclamaţii că aţi (i) vizionat, descărcat, codificat, comprimat, copiat sau transmis orice materiale (altele decât materialele furnizate de HTC) în legătură cu Software-ul de încălcare a drepturilor unei alte părţi sau de încălcare a oricărei legi, sau că (ii) aţi încălcat orice condiţii ale prezentului Contract de licenţă.  Dacă importaţi Software-ul din Statele Unite sau Uniunea Europeană, sunteţi de acord să nu consideraţi responsabil şi să despăgubiţi HTC de şi împotriva oricăror taxe de import şi export sau a altor obligaţii rezultate dintr-un astfel de import.  
 
7.     Dacă sunteţi o agenţie, un departament sau orice altă entitate a Guvernului Statelor Unite sau sunteţi finanţat integral sau parţial de către Guvernul Statelor Unite, atunci 
(i) utilizarea, duplicarea, reproducerea, publicarea, modificarea, divulgarea sau transferul acestui produs HTC şi al Software-ului şi/sau documentaţiei însoţitoare este restricţionată în conformitate cu drepturile LIMITATE sau RESTRICŢIONATE descrise în orice DFARS sau FAR aplicabile.  În cazul unui conflict între oricare FAR şi/sau DFARS care se pot aplica produsului licenţiat Tele Atlas, construcţia care prevede limitări mai mari ale drepturilor Guvernului va fi cea aplicabilă. Contractantul/producătorul este Tele Atlas North America, Inc., 11 Lafayette Street, Lebanon, NH 03766-1445. Telefon: 603.643. 0330.  Produsele licenţiate Tele Atlas au © 2006-2010 de către Tele Atlas. TOATE DREPTURILE REZERVATE. Pentru orice prevedere de divulgare publică din orice lege federală, statală sau locală, se acceptă că produsele licenţiate Tele Atlas sunt secrete comerciale şi produse comerciale proprietare şi nu se supun divulgării, şi 
(ii) prin prezenta sunteţi de acord să protejaţi produsele licenţiate Tele Atlas de divulgarea publică şi să consideraţi produsele licenţiate Tele Atlas ca fiind scutite de orice statut, reglementare sau cod, inclusiv orice Sunshine Act (Legea transparenţei), Public Records Act (Legea arhivelor publice), Freedom of Information Act (Legea libertăţii de informare) sau echivalente, care permite accesul şi/sau reproducerea publică sau utilizarea produselor licenţiate Tele Atlas.  În cazul în care o astfel de scutire este contestată în conformitate cu o astfel de lege, prezentul Contract de licenţă se consideră încălcat şi orice şi toate drepturile de a păstra orice copii sau de a utiliza produsele licenţiate Tele Atlas vor înceta şi vor fi considerate imediat nule şi neavenite.  Orice copii ale produselor licenţiate Tele Atlas deţinute de Licenţiat vor fi distruse imediat.  Dacă orice tribunal sau jurisdicţie competentă consideră prezenta clauză ca fiind nulă şi neaplicabilă, integral sau parţial, din orice motiv, prezentul Contract de licenţă se consideră a fi reziliat şi nul şi neavenit, în întregime, şi orice şi toate copiile produselor licenţiate Tele Atlas vor fi distruse imediat.

8.     Vi se interzice utilizarea datelor Tele Atlas® MultiNet® din Norvegia pentru a crea hărţi digitale sau tipărite în scopuri comerciale generale, care sunt similare cu produsele naţionale de bază ale Autorităţii Cartografice Norvegiene; acceptaţi că orice produs licenţiat Tele Atlas care conţine date despre China, India şi Coreea poate fi supus unor termeni şi condiţii suplimentare care vă vor fi oferite în momentul când sunt disponibile pentru Tele Atlas.  Datele despre China, India şi Coreea nu pot fi exportate din ţările lor de origine.


9.     Angajamentele şi obligaţiile pe care vi le asumaţi prin prezenta sunt, de asemenea, create pentru beneficiul direct al Tele Atlas şi pot fi puse în aplicare de Tele Atlas direct împotriva dvs., şi înţelegeţi şi acceptaţi că materialul/serviciile oferite de Tele sunt oferite “ca atare” şi cu toate defectele potenţiale, iar Tele Atlas îşi declină orice şi toate garanţiile, explicite sau implicite.

10.     ÎNCHEIEREA.  Prezentul Contract de licenţă se va încheia automat dacă nu respectaţi oricare dintre condiţiile acestuia.  	Nicio notificare nu va fi necesară din partea HTC pentru aplicarea acestei încheieri. 

11.     Legea aplicabilă.  Termenii şi condiţiile de mai sus vor fi guvernate de legile statului Washington, S.U.A. fără aplicarea (i) prevederilor privind conflictul legilor, sau (ii) Convenţiei Naţiunilor Unite pentru Contractele pentru vânzarea internaţională a bunurilor.  Prin prezenta vă supuneţi jurisdicţiei exclusive a tribunalelor din statul Washington S.U.A. cu privire la orice dispute provenite din sau legate de prezentul Contract de licenţă.
