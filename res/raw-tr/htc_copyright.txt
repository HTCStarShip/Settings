HTC Yasal Bilgileri
1. Telif hakkı
2. Gizlilik İlkesi
3. GİZLİLİK BİLDİRİSİ
4. Son Kullanıcı Lisans Sözleşmesi


1. Telif hakkı

Bu aygıtta bulunan belirli yazılımlara, HTC Corporation katkıda bulunmuş ya da geliştirmiştir.

Telif hakkı © 2006-2011 HTC Corporation

Tüm Hakları Saklıdır.

Buradaki çalışmalar ("Çalışmalar") HTC Corporation ("HTC") tarafından geliştirilen ya da HTC'nin sahibi olduğu ve bir açık kaynak yazılım lisansının koşulları altında ayrıca piyasaya sürülmeyen yazılımları ifade etmektedir. Çalışmalar'da bulunan bilgiler, HTC'nin özel mülkiyetindedir.  HTC bu aygıtın yasal kullanıcısına, yalnızca aygıtın yasalara uygun biçimde çalıştırılması kapsamında Çalışmalar'ı kullanma hakkı vermektedir. Bu lisans altında, dağıtım, çoğaltma, değiştirme ve iletme dahil ancak bunlarla sınırlı olmamak üzere başka hiçbir hak verilmemektedir.  Çalışmalar'ın tüm diğer kullanımları, HTC'nin yazılı iznine tabidir.

Tarafınızdan satın alınan aygıtla birlikte gelen tüm ilgili yazılımların (HTC'nin sağlayıcıları ve lisans verenleri tarafından sağlanan bileşenleri içermektedir) kullanımı, sağlayıcının/lisans verenin telif hakkı kuralları ve koşullarına tabidir.  



 2. Gizlilik İlkesi

HTC Gizlilik İlkesi 
Mart 2009
Bu ilkelerin yalnızca HTC Corporation (“HTC”) tarafından toplanan ve saklanan bilgiler için geçerli olduğunu lütfen unutmayın. Tüm iletişimler, cep telefonu operatörünüzün şebekesi ile gönderilmelidir ve operatörünüzün bu tür iletişimlere erişimi olabilir. Cep telefonu operatörünüzün verilerinizi işleme şekli hakkında daha fazla bilgi için operatörün gizlilik ilkelerine bakın. 
HTC Android Aygıtınızda, üçüncü taraf uygulamaları kullanmaya karar verdiğinizde, bu tür uygulamaların toplayacağı bilgiler, üçüncü şahıslara gönderilebilir ve HTC gizlilik ilkesi bu durumlarda geçerli değildir. Üçüncü şahıs uygulamaları, dikkatlice gözden geçirmeniz gereken kendi gizlilik ilkelerine sahip olabilirler.
HTC neden bilgi topluyor?
Sorunları teşhis etmek, sürekli olarak hizmetlerimizi geliştirmek ve daha iyi kullanıcı deneyimi sağlamak için aygıtınızdan bazı bilgileri ve temel kullanım istatistiklerini toplayabiliriz. 
HTC'nin topladığı HTC Android Aygıtıyla ilgili bilgiler
a)Aygıtlara bir ya da birden fazla benzersiz tanımlama numarası verilmiştir. Bu tanımlama numaraları IMEI numaranız, cep telefonu numarası ülke kodunuz ve aygıtınızın mobil şebeke kodu (cep telefonu operatörünüz tarafından da saklanmaktadır) ile ilişkilidir ve aygıtınızın e-postalarınızı, kişilerinizi senkronize etmenizi ve diğer hizmetleri kullanmasını sağlamaktadır. 
b)Aygıtınızın donanım modeli ve çalıştırdığınız Android yazılımı gibi bilgiler de toplanır ancak saklanmaz. Ayrıca çökmeler gibi aygıt seviyesi olaylarla ilgili bazı bilgileri de toplayabiliriz. Bu kullanım istatistikleri kategorilerinin hiçbiri, e-postaların içeriği ya da telefon görüşmesi kayıtları gibi uygulama seviyesi bilgiler içermemektedir. 
Üçüncü şahıs uygulamaların topladığı bilgiler
a)Bazı üçüncü şahıs uygulamalar, HTC dışındaki taraflarla etkileşim kurmanızı ve bilgilerinizi paylaşmanızı sağlayan seçenekler sunmaktadır. Kişisel bilgilerinizi paylaşmayı seçmeden önce dikkatli düşünün.
b)HTC Android Aygıtı'nın bazı uygulamaları ya da özellikleri, başka bilgilerin HTC'ye gönderilmesine neden olabilir ancak bu bilgiler sizin kimliğinizi belli etmeyecek şekilde alınmaktadır. 
c)Aygıtınız, bize konum bilgileri gönderebilir (örneğin Telefon Numarası ya da GPS bilgileri). 
d)Bazı uygulamaların ya da özelliklerin kullanılması, Google Hesabı'na kayıt olduysanız bu hesapta saklanmak üzere bazı bilgilerin Google'a gönderilmesine neden olabilir. Eğer HTC Android Aygıtınızda, örneğin yeni kişiler ya da Takvim etkinlikleri oluşturarak standart Google hizmetlerini kullanıyorsanız, bu bilgiler Google Hesabınızla ilişkilendirilecek ve bu hizmetlerin gizlilik ilkelerine uygun olarak saklanacaktır. Benzer şekilde eğer Android Market'i kullanıyorsanız, indirmeleriniz, yorumlarınız ve derecelendirmelerinizle ilgili bilgiler, Google Hesabınızda saklanacak ve buradan ulaşılabilir olacaktır. Bu özellikleri devre dışı bırakma ya da kullanmama seçeneğine sahipsiniz. Bu durumda Google bu verileri almayacaktır. 
e)Bazı ürünler ve hizmetler, aldığınız içerikleri kişiselleştirmenize olanak tanımaktadır.  Bu tür ürünler ve hizmetlerde sağlayıcı, kişiye özel sunum için sağladığınız tercihlerinizi ve bilgileri saklayabilir. 
HTC tarafından üçüncü şahıs bilgi paylaşımı ve aktarımı
a)HTC, kişisel olmayan, toplu bilgileri seçilen üçüncü şahıslarla paylaşabilir. Ancak bu tür bilgiler, sizin kimliğinizi ortaya koymaz.
b)HTC, faturalandırma ve ödemeyle ilgili görevler gibi işlevleri gerçekleştirmeleri için bilgilerinizi üçüncü şahıslarla paylaşabilir. Bu üçüncü şahısların, bilgilerinizi, yürürlükteki HTC gizlilik sözleşmeleri ya da gizlilik ilkelerine göre işlemeleri mecbur tutulacaktır. HTC, müşteri hizmetleri işlevleri gerçekleştirmek için bilgilerinizi cep telefonu operatörünüzle de paylaşabilir. 
Diğer Kullanımlar
a)HTC, bilgilerinizi, isteklerinizi işlemek ve size hizmet sunmak, müşteri hizmetleri işlevleri sağlamak ve size daha iyi kullanıcı deneyimi sağlamak için kullanabilir. 
b)HTC bu bilgileri, yeni özellikler geliştirmek ve ürünleri ve hizmetlerin genel kalitesini yükseltmek için toplu halde de kullanabilir. 
Hizmet tercihi
Bizim ya da üçüncü şahıs ürün ve hizmetlerin bazılarında, belirli bilgi toplama ve paylaşım işlevlerini kapatmanıza ya da belirli ürün, hizmet ya da özellikleri kullanmamayı seçmenize izin verilmektedir.
Bilgi güvenliği
HTC tarafından alınan bilgiler, HTC'nin Gizlilik Bildirisi'ne uygun olarak korunacaktır. HTC Gizlilik Bildirisi, üçüncü şahıslara gönderdiğiniz bilgilerin kullanımını kapsamamaktadır.  
Ek bilgiler
HTC Android Aygıtınızı, Gmail, Google Talk, YouTube ve Google Gears gibi belirli ürünlere ve hizmetlere ulaşmak için kullanabilir ya da kullanmayabilirsiniz. Belirli bir hizmeti kullandığınızda kişisel bilgilerinizin nasıl kullanılacağı, her bir hizmetin gizlilik ilkesinde açıklanmaktadır. 
Gmail Gizlilik İlkesi - http://mail.google.com/mail/help/privacy.html 
Google Talk Gizlilik İlkesi - http://www.google.com/talk/privacy.html 
YouTube Gizlilik İlkesi - http://www.youtube.com/t/privacy 
Google Gears Gizlilik İlkesi - http://gears.google.com/privacy.html 
HTC, U.S. Safe Harbor gizlilik ilkelerine bağlıdır.




3. GİZLİLİK BİLDİRİSİ

HTC GİZLİLİK BİLDİRİSİ

HTC Corporation ("HTC" ya da "Şirket"), HTC IT veri ağının sahibidir ve bu ağı işletmektedir. HTC, HTC IT veri ağının kullanıcılarının gizliliğini korumak konusunda kararlıdır ve HTC IT veri ağının bilgi toplama uygulamalarını anahatlarıyla vermek için bu bildiriyi oluşturmuştur.
İsimsiz Kullanım
HTC IT veri ağı altında sağlanan malzemelerin çoğunluğu yalnızca bilgi amaçlı sağlanmaktadır ve HTC IT veri ağını temelde HTC'ye kim olduğunuzu bildirmeden ya da herhangi bir kişisel veri sağlamadan kullanabilirsiniz. Ancak HTC, HTC IT veri ağını kullanmanızla ilgili olarak sizin hakkınızda daha fazla bilgiye ihtiyaç duyabilir.
Bilgi Toplama
HTC Aygıtlarının kullanımı için HTC, şu bilgileri toplayabilir: özel içerikler ve reklamların gösterilmesi dahil olmak üzere kullanıcılarımıza hizmetlerimizi sağlamak; hizmet kalitemizi sürdürmek, korumak ve geliştirmek için denetleme, araştırma ve analizler yapmak; ağımızın teknik işlevlerini gerçekleştirebilmesini sağlamak; ve yeni hizmetler geliştirmek. 
Kullanıcının isteyerek HTC’de herhangi bir üyelik programına kaydolmaya karar vermesi durumunda, kullanıcı HTC’nin pazarlama, satış, araştırma, bülten postalama-listesi vs dahil ama bunlarla sınırlı olmayan belirli amaçları için, sağladığı kişisel bilgileri kullanmasını onaylar. Örneğin, HTC e-Club üyeliğinde kullanıcının isim, cep telefonu numarası, e-posta adresi, doğduğu ülke ve doğum tarihi gibi bilgileri HTC’ye sağlaması gerekebilir. Ek olarak, kullanıcılar güvenlik için olduğu gibi, isteğe bağlı ürün kaydı ve bülten aboneliği için de parola seçip hepsini tek uygun adımda gerçekleştirebilirler. Lütfen HTC’nin kullanıcı bilgi güvenliğini ciddiye aldığından ve kullanıcı bilgilerini kayıp, hırsızlık ve kötü kullanıma karşı olduğu gibi, yetkili olmadan açıklama, değiştirme, yok etme veya erişim sağlamaya karşı da koruma altına almak için, uygun yönetimsel, tekniksel ve fiziksel araçları kullandığından emin olun.
İlgili HTC personeliyle iletişim kurulması gerektiğinde, kullanıcıların kendileri ve şirketleri hakkında bilgi sağlamaları istenmektedir. Bu bilgiler HTC'deki ilgili personelin, müşterilerin sorularına ve isteklerine hızlı ve etkili biçimde yanıt vermesini sağlamaktadır. HTC, kullanıcıların etki alanı adlarını takip edebilir ve bu verileri analiz edebilir. Bu bildirinin koşullarına bağlı olarak HTC, toplanan verileri, sınırlama olmaksızın pazarlama analizi, servis değerlendirmesi ve planlama dahil olmak üzere birçok amaç için kullanabilir. HTC, belirtilen HTC IT veri ağı üzerinden, pazarlama ve planlama amaçlı olarak anketler ya da diğer çalışmalar düzenleyebilir. Bu tür anketler ya da çalışmalarda toplanan bilgilerle ilgili olarak ve yanıtların halka açıklanacak olması durumunda kullanıcılara katılımları hakkında bilgi verilecek ve HTC, herhangi bir kişiyi tanımlayacak kişisel bilgileri değil yalnızca tüm kullanıcılarıyla ilgili genel bilgileri açıklayacaktır. Yukarıda belirtilenlere karşın, kullanıcıların yazılı yorumlar yazmasına izin verilen anketlerde ve HTC'nin kullanıcılarını, anketi doldurdukları sırada bu tür bir açıklama olasılığını belirtmesi durumunda HTC, kullanıcının kimliğini tanımlayacak hiçbir kişisel bilginin açıklanmaması koşulu ile bu tür bir anket ile kullanıcı tarafından sağlanan yazılı bilgileri açıklama hakkını saklı tutmaktadır. Bu tür anketlere katılım tamamen gönüllülük esasına dayanmaktadır. HTC'nin bu tür toplu bilgileri açıklayabileceği durumlar arasında, sınırlama olmaksızın anket sonuçlarının site kullanıcılarıyla paylaşılması, HTC IT veri ağına reklam verenlere kullanıcı tercihleri ve/veya yapısı ile bilgilerin sağlanması, basın iletişimlerinde genel kullanım verilerinin halka açıklanması gösterilebilir.
E-posta Almaya Kayıt Olma
Kullanıcının HTC e-Club’a kaydolmasının hemen ardından, HTC kullanıcının yönlendirdiği e-posta hesabına otomatik cevaplı doğrulama e-postası gönderecektir. Kullanıcı, sonraki bülten aboneliğinde abone olma ya da abonelikten çıkma gibi değişiklikler yapmak için HTC e-Club’a giriş yaptıktan sonra “Aboneliği Yönetme” sayfasına gidebilir. Alternatif olarak, kullanıcı e-posta bülteninde verilen bağlantıyı tıklayarak HTC posta listesinden çıkabilir. Abonelikten çıkma isteklerinin sistem tarafından işlenmesi en az otuz (30) gün sürecektir. Ayrıca, sunucunun belirtilen e-posta adresine posta göndermeyi durdurması en az on (10) iş gününü sürecektir.
Tanımlama (Cookie) ve Takip Bilgileri
Tanımlama bilgisi (cookie), bir web sunucusundan tarayıcınıza gönderilen ve bilgisayarınızın sabit diskinde saklanan küçük boyutlu bir veridir. Şu anda HTC yalnızca bir tür tanımlama bilgisi kullanmaktadır; bu da geçicidir ve yalnızca kullanıcılar siteye bir afiş reklamdan (banner) yönlendirildiklerinde gönderilmektedir. Bu tür tanımlama bilgilerini, pazarlama çalışmalarımızın verimini takip etmek için kullanmaktayız. Tanımlama bilgileri ile ilgili olarak tercihleriniz olabileceğini unutmayın. Tarayıcı tercihlerini ayarlayarak tüm tanımlama bilgilerini kabul etmeyi, bir tanımlama bilgisi geldiğinde size haber verilmesini ya da tüm tanımlama bilgilerini reddetmeyi seçebilirsiniz. Tanımlama bilgilerini kabul etmiyor olsanız bile HTC IT veri ağını kullanabilirsiniz ancak bu durumda sitenin belirli özellikleri ya da işlevleri düzgün ya da hiç çalışmayabilir.
Üçüncü Taraf Taşeron Kullanımı
Yetkimiz dâhilinde, kullanıcılarımız için e-posta abone dağıtımı dahil ama bununla sınırlı olmayan hizmetleri sağlamak için üçüncü taraf taşeronlar kullanabiliriz. Taşeronlarımızı, önemli kişisel bilgilerin dağıtımı sırasında, gizlilik bildirisinde altı çizilen gizlilik vazifelerine aynen uymaları konusunda uyarırız.  
Dış Ağlar
Gizlilik Bildirimiz yalnızca HTC IT veri ağı için geçerlidir. HTC'nin diğer sitelerin ve ağların gizlilik uygulamaları üzerinde hiçbir kontrolü ya da etkisi olmadığını lütfen unutmayın. HTC, HTC IT veri ağı kullanıcılarının, HTC IT veri ağından ayrıldıklarında, gittikleri her şirket sitesinin ve ağın gizlilik bildirilerini okumalarını önermektedir.
Yaşı Küçüklerin Gizliliği
HTC yaşı küçüklerin (küçük yaş, yaşadığınız yerdeki yerel yasalar tarafından belirlenmektedir) gizliliğini korumak için özel dikkat göstermektedir ve aileleri/velileri, yaşı küçüklerin etkinliklerine ve ilgi alanlarına etkin biçimde özen göstermelerini teşvik etmektedir. HTC, yaşı küçükleri hedeflememektedir ve onlar için tasarlanmamıştır. HTC, farkında olarak yaşı küçüklerden bilgi toplamaz. HTC, yaşı küçük birinden kişisel verileri aldığını tespit ederse bu verileri imha edecektir.
Güvenlik
Ağın sağlamlığını güvenceye almak için HTC IT veri ağı, bunlarla sınırlı olmamak üzere güvenlik denetimleri, şifreleme araçları ve yazılımlarının kullanımı ve diğer makul güvenlik önlemleri ve işlemleri dahil olmak üzere çeşitli önlemler almaktadır. Kullanıcıların özel ve halka açık olmayan kişisel bilgilerine iç erişim, ağın yöneticilerine ve yalnızca "bilmesi gereken" temelinde kişilere açıktır.
Yaptırım
HTC’nin, HTC IT veri ağının güvenliğinin bozulduğunun ya da halka açık olmayan kullanıcı bilgisinin, dış güvenlik saldırıları dahil ama bununla sınırlı olmayan dış işlemlerin sonucunda ilgisiz üçüncü taraflara açıklandığının farkına varması durumunda, bu Bildirinin diğer koşullarına karşın, iç araştırma ve raporlama ve yasal yaptırım yetkililerine bildirim ve onlarla işbirliği dahil ama bunlarla sınırlı olmamak üzere uygun bulduğu makul önlemleri alacaktır. HTC, bir kullanıcının HTC IT veri ağına verilen kişisel bilgilerinin bu Gizlilik Bildirisi tarafından izin verilmeyen bir şekilde açıklandığını fark ederse, mümkün olan en kısa ve yasaların izin verdiği süre içinde, HTC IT veri ağının bildiği ölçüde hangi bilgilerin açıklandığını ilgili kullanıcıya bildirmek için makul her türlü çabayı gösterecektir. HTC, sistemlerini ya da işini korumak için gerekli gördüğünde herhangi bir kullanıcıyla ilgili olarak erişim günlüklerinde bulunan bilgileri açıklama hakkını saklı tutmaktadır. Daha açık belirtmek gerekirse HTC bu bilgileri, bir kullanıcı, geçerli ya da eski Kullanım Kuralları'nı ya da diğer yayımlanmış kurallarını çiğniyorsa veya herhangi bir yasadışı etkinlik başlatılıyor ya da bu tür bir etkinliğe katılıyorsa (veya makul ölçülerde bunları yaptığına inanılıyorsa), bir mahkeme isteği, izni ya da başka bir mahkeme emri olmasa bile ve mahkeme ve devlet emirleri, sivil mahkeme istekleri, keşif istekleri ve yasaların gerektirdiği diğer durumlarda açıklama hakkını saklı tutmaktadır.
Verilerin sağlamlığı
HTC kişisel bilgileri yalnızca bu bilgileri aldığı amaçlar ve bu Gizlilik İlkesi ya da diğer yürürlükteki hizmete özel gizlilik uyarısına uygun olarak kullanır. Yalnızca hizmetlerimizi sunmak ya da geliştirmek için kişisel bilgileri aldığımızdan, sakladığımızdan ve işlediğimizden emin olmak için veri toplama, saklama ve işleme uygulamalarımızı gözden geçiriyoruz. İşlediğimiz kişisel bilgilerin doğru, tam ve geçerli olmasını sağlamak için her türlü makul girişimde bulunuyoruz ancak gerektiğinde kişisel bilgilerini güncellemeleri ya da düzeltmeleri açısından kullanıcılarımıza bağlıyız.
Gizlilik Bildirisi Güncelleştirmeleri
HTC, Gizlilik Bildirisini güncelleştirmek için değişen sürümü ve geçerlilik tarihini bu sayfada yayınlayacaktır.
Garanti Verilmemektir
Bu Gizlilik Bildirisi, gizli verilerin korunmasıyla ilgili HTC'nin standartlarını yansıtıyor olmasına karşın HTC bunların her zaman sağlanacağını garanti etme konumunda değildir. Kontrolümüz dışındaki bazı etkenler, verilerin açık hale gelmesiyle sonuçlanabilir. Sonuç olarak HTC, gizli bilgileri korunması ya da açıklanmamasıyla ilgili her türlü garantiyi ya da temsili reddetmektedir.



4. Son Kullanıcı Lisans Sözleşmesi

HTC Son Kullanıcı Lisans Sözleşmesi

ÖNEMLİ -- BU YAZILIMI KULLANMADAN ÖNCE DİKKATLİCE OKUYUN: Belirli bir HTC ürünü için bu Lisans Sözleşmesi ("Lisans Sözleşmesi"), sizinle (bir birey ya da kurum olarak) HTC Corporation ve tüm üçüncü taraf sağlayıcıları ve lisans verenleri (topluca "HTC") arasında, tarafınızdan satın alınan HTC ürünüyle birlikte gelen tüm ilgili yazılımlar (sağlayıcılar ve lisans verenler tarafından HTC'ye sağlanan bileşenler dahil) ("Yazılım") için bir yasal sözleşmedir.

BU TELEFONU VE/VEYA YAZILIMLARI ETKİNLEŞTİREREK, KULLANARAK, İNDİREREK YA DA YÜKLEYEREK BU LİSANS SÖZLEŞMESİNİN KOŞULLARINA BAĞLI KALMAYI KABUL ETMEKTESİNİZ.

Eğer bu telefonu ve/veya Yazılımları etkinleştirerek, kullanarak, indirerek ya da yükleyerek kabul ettiğinizi bildirmeden önce bu Lisans Sözleşmesi'nin kurallarını kabul etmek istemediğinizi anlarsanız, Yazılımlar'ı kullanma hakkınız yoktur ve şunları yapmanız gerekmektedir: (i) Yazılım'ı hemen HTC'ye iade etmeli ya da silmelisiniz; veya (ii) eğer HTC tarafından ya da HTC adına Yazılım'ların önceden yüklendiği HTC Ürünü satın aldıysanız, HTC Ürünü'nü ve birlikte gelen Yazılımları ve öğeleri (belgeler ve ambalaj malzemeleri dahil), HTC'ye ya da HTC Ürünü'nü satın aldığınız yetkili HTC bayisine iade edin.

Açık Kaynak Yazılımları 
Yazılımlar'ın belirli kısımları, açık kaynak lisans sözleşmelerine tabi yazılım dosyaları içerebilmektedir. Bu durumda, bu tür açık kaynak yazılım dosyaları, bu bölümde belirtilen uyarılara ve ek kurallar ve koşullara tabidir.  Bu tür açık kaynak yazılım dosyaları, yasaların izin verdiği azami ölçüde "OLDUĞU GİBİ" temelinde sağlanmaktadır.

Burada bulunan açık kaynak dosyalarıyla ilgili telif hakkı ve lisanslama koşulları için aygıt üzerinde Ayarlar/Telefon hakkında/Yasal kısmında bulunan "Açık kaynaklı lisanslar" bölümüne bakın.  Apache Lisansı, Sürüm 2.0'ın bir kopyasını, http://www.apache.org/licenses/LICENSE-2.0 adresinden alabilirsiniz.  GNU Genel Açık Lisans, Sürüm 2'nin bir kopyasını Free Software Foundation, Inc., 51 Franklin Street, Fifth Floor, Boston, MA  02110-1301, USA adresinden de alabilirsiniz.  

Yazılımlar'ı aldıktan sonraki üç yıl içinde, www.htc.com adresindeki HTC müşteri hizmetlerine istek göndererek, kaynak kodun, GPL lisanslı dosyalar için ikili kodlara (binary) karşılık gelen kopyalarını alabilirsiniz. Bu amaç için HTC size kaynak koda giden bir bağlantı gönderecektir.

YAZILIMLAR İLE BİRLİKTE SAĞLANMIŞ OLABİLECEK TÜM ÜÇÜNCÜ ŞAHIS YAZILIMLAR, SİZİN İSTEĞİNİZ ÜZERİNE KULLANILMAK ÜZERE SAĞLANMIŞTIR. BU ÜÇÜNCÜ ŞAHIS YAZILIMLAR'I KULLANMAYI SEÇERSENİZ, BU KULLANIM, İLGİLİ ÜÇÜNCÜ ŞAHIS'IN LİSANS SÖZLEŞMESİ TARAFINDAN YÖNETİLECEKTİR. HTC, ÜÇÜNCÜ ŞAHIS YAZILIMLAR'IN HİÇBİRİNDEN SORUMLU DEĞİLDİR VE ÜÇÜNCÜ ŞAHIS YAZILIMLARI KULLANMANIZLA İLGİLİ HİÇBİR YÜKÜMLÜLÜĞE SAHİP DEĞİLDİR.

1. LİSANS VERME. HTC işbu belge ile size Yazılımlar'ı ve tüm ilgili belgeleri ("Belgeler"), aşağıdaki koşullara tabi olarak özel olmayan, aktarılamaz ve kısıtlı bir kullanım lisansı vermektedir: 

Yazılımlar'ı yalnızca Yazılımlar'ın ilk olarak birlikte geldiği taşınır aygıtla birlikte kullanabilirsiniz. 

2. LİSANS KISITLAMALARI.

a) HTC tarafından aksi açıkça ve kesin biçimde izin verilen kapsam ya da bu tür kısıtlamaların, yürürlükte yasalarca açıkça yasaklanması durumu dışında şunları YAPAMAZSINIZ: (i) başka kişilerin Yazılımlar'ı kullanmasına izin veremezsiniz; (ii) Yazılımlar'ı ya da Belgeler'i değiştiremez, tercüme edemez, ters mühendisliğe tabi tutamaz, kodunu çözemez, parçalarına ayıramaz (bu kısıtlamaların yasalarca açık biçimde yasaklanması durumu dışında) ya da bunları temel alan yaratıcı türev çalışmalar yapamazsınız; (iii) Yazılımlar'ı ya da Belgeler'i kopyalayamazsınız (bir onarım/değiştirme sırasında yedekleme durumu, bu yedeğin başka bir bilgisayara yüklenmemesi ya da başka bir bilgisayarda kullanılmaması ve onarım/değiştirme sonrasında hemen silinmesi koşuluyla istisnadır. Bu Yazılımlar'ın yapacağınız diğer kopyaları, bu Sözleşme'yi ihlal edecektir); (iv) Yazılımlar ya da Belgeler'i kiralayamaz, başkasına devredemez, alt lisans veremez ya da diğer bir şekilde bunların haklarını devredemezsiniz; (v) Yazılımlar ya da Belgeler'deki mülkiyet bildirilerini ya da etiketleri kaldıramazsınız; ya da (vi) Yazılımlar'a başka yazılımlar ekleyemez, bütünleştiremez ya da birleştiremezsiniz.  Bu tür yasaklanan kullanımlar, Yazılım lisansınızı hemen sona erdirecektir. 

b) Yazılımlar ve Belgeler'i yalnızca Yazılımlar ve Belgeler'i kullandığınız yerdeki yürürlükte olan yasalara (ilgili telif hakkı ve diğer düşünsel mülkiyet haklar ve/veya ihracat kontrol düzenlemeleri dahil ancak bunlarla sınırlı kalmamak koşuluyla) uygun biçimde kullanmayı kabul etmektesiniz. 
    
c) Yazılımlar'ı yalnızca özel, ticari olmayan amaçlarınız için kullanabilirsiniz. Yazılım'ı, herhangi bir ticari hizmet ya da uygulama sağlamak ya da herhangi bir ticari hizmet ya da uygulama'nın bir bölümü olarak kullanamazsınız.  Yazılımlar'ı, herhangi bir yerdeki telif hakkı yasalarıyla korunan içerik dosyası ya da diğer çalışmalara erişimi ya da bunlardaki hakları kontrol etmek için kullanılan teknolojik önlemleri geçersiz kılmak için tasarlanmış herhangi bir aygıt, program ya da hizmet amacıyla ya da bunlarla birlikte kullanamazsınız.

3. UNVAN. Yazılımlar ve Belgeler'deki ve bunların unvanları, mülkiyetleri, hakları ve düşünsel mülkiyet hakları, HTC'de kalacaktır (tüm ilgili sağlayıcıları/lisans verenleri dahil). Yazılımlar ABD ve uluslararası telif hakkı anlaşmalarıyla korunmaktadır. Yazılım ortamı tanıtım dosyalarında bulunan içerikler dahil olmak üzere Yazılımlar'la erişilen içeriklerdeki unvan, mülkiyet hakları ve düşünsel mülkiyet hakları, ilgili İçerik sahibi tarafından korunacaktır ve yürürlükteki telif hakkı ya da diğer yasalar tarafından korunuyor olabilir. Bu lisans, bu tür İçerikler'le ilgili olarak siz HİÇBİR HAK VERMEMEKTEDİR.

4. GARANTİ FERAGATNAMESİ VE SORUMLULUK SINIRI. YAZILIMLAR, BELGELER VE İÇERİKLER SİZE HERHANGİ BİR GARANTİ OLMADAN OLDUĞU GİBİ SAĞLANMAKTADIR. HTC, SINIRLAMA OLMAKSIZIN İMA EDİLEN SATILABİLİRLİK, BELİRLİ BİR AMACA UYGUNLUK VE YASALARIN İHLAL EDİLMEMESİ GARANTİLERİ DAHİL OLMAK ÜZERE HER TÜRLÜ GARANTİYİ REDDETMEKTEDİR. YAZILIMLAR, BELGELER VE İÇERİKLERİN KULLANILMASI YA DA PERFORMANSIYLA İLGİLİ TÜM RİSK SİZE AİTTİR. HİÇBİR ŞEKİLDE HTC VE ÇALIŞANLARI YA DA LİSANS VERENLERİ YA DA İLİŞKİLİ FİRMALARI, BI SÖZLEŞMEDEN, YAZILIMLARI YA DA İÇERİKLERİ KULLANMAK YA DA KULLANAMAMAKTAN KAYNAKLANAN HİÇBİR ZAMAN İÇİNDE OLUŞAN, TESADÜFÎ, DOLAYLI, ÖZEL, CEZA GEREKTİREN YA DA NE OLURSA OLSUN TÜM DİĞER ZARARLARDAN (SINIRLAMA OLMAKSIZIN İŞ KARLARININ KAYBI, İŞİN KESİNTİYE UĞRAMASI, İŞ BİLGİLERİNİN KAYBILMASI YA DA DİĞER MADDİ KAYIPLARLA İLGİLİ ZARARLAR) , HTC'YE BU TÜR ZARARLARIN OLABİLECEĞİ KONUSUNDA BİLGİ VERİLMİŞ OLSA DAHİ YÜKÜMLÜ TUTULAMAZ. BU TÜR ZARARLAR KARŞISINDA HTC'NİN TÜM YÜKÜMLÜLÜĞÜ, ASLA SATIN ALMIŞ OLDUĞUNUZ HTC ÜRÜNÜ İÇİN ÖDEDİĞİNİZ SATIN ALMA FİYATINI GEÇEMEZ. 

5. TAZMİNAT. HTC'yi, görevlilerini, yöneticilerini ve çalışanlarını, (i) başka bir tarafın hakları ya da herhangi bir yasayı ihlal edecek şekilde Yazılımlar'la bağlantılı olarak görüntülediğiniz, indirdiğiniz, kodladığınız, sıkıştırdığınız, kopyaladığınız ya da ilettiniz tüm malzemelerden (HTC tarafından sağlanan malzemeler dışında) veya (ii) bu Lisans Sözleşmesi'nin herhangi bir koşulunu ihlal etmenizden kaynaklanan ya da bu tür iddialarla ilgili her türlü kayıp, zarar, ceza ve harcamadan (avukat ücretleri ve maliyetleri dahil) zarar görmemesini, tazmin etmeyi ve savunmayı kabul etmektesiniz. Eğer Yazlımlar'ı Birleşik Devletler ya da Avrupa Birliği'nden ithal ediyorsanız, bu ithal işleminden kaynaklanan her türlü ithalat ve ihracat vergileri ve diğer taleplerden dolayı HTC'yi tazmin edeceksiniz ve HTC'nin zarar görmemesini sağlayacaksınız. Birleşik Devletler Washington Eyaleti'nin yasalarının (yasaların çakışması maddesi hariç ) bu Sözleşme'den kaynaklanan her türlü sorunu yöneteceğini kabul etmektesiniz.

6. SONLANDIRMA. Bu Lisans Sözleşmesi, burada belirtilen koşullardan herhangi birine uymadığınız durumda otomatik olarak sona erecektir. Böyle bir sonlandırmayı etkili hale getirmek için HTC'den hiçbir uyarı yapılması gerekli olmayacaktır.
