HTC juridisk information
1. Copyright
2. HTC sekretesspolicy
3. HTC:S SEKRETESSUTTALANDE
4. HTC:s Licensavtal för slutanvändare och friskrivning för produkter med navigeringsfunktion


1. Copyright

Viss programvara i den här enheten har tagits fram med hjälp av eller utvecklats av HTC Corporation.

Copyright © 2006-2011 HTC Corporation

Med ensamrätt.

Materialet ("Material") häri hänför sig till den programvara som utvecklats eller ägs av HTC Corporation ("HTC") och som inte ges ut separat enligt villkoren i en programvarulicens för öppen källkod. Informationen i Materialet är HTC:s exklusiva egendom. HTC beviljar den lagliga användaren av den här enheten rätten att använda Materialet uteslutande inom omfånget för rättmätig drift av enheten. Inga fler rättigheter beviljas enligt den här licensen inklusive, men inte begränsat till, distribution, reproduktion, ändringar och överlåtelse. All annan användning av Materialet får endast ske efter skriftligt tillstånd från HTC.

För all relevant programvara (omfattar komponenter från leverantörer och licensgivare till HTC) som medföljer den här enheten som du har köpt, ska din användning av sådan relevant programvara ske enligt leverantörens/licensgivarens copyrightvillkor.



 2. HTC sekretesspolicy

Mars 2009
Observera att de här policyerna bara gäller information som samlats in och lagras av HTC Corporation ("HTC"). Varje meddelande måste skickas via nätverket som tillhör din leverantör av trådlösa tjänster och leverantören kan ha tillgång till sådana meddelanden. Läs tjänsteleverantörens sekretesspolicyer om du vill ha information om behandlingen av dina data. 
Om du beslutar dig för att använda tredjepartsprogram i HTC Android-enheten kan information som programmen samlar in skickas till tredje part och HTC:s sekretesspolicyer gäller inte i sådana situationer. Tredjepartsprogram kan ha egna sekretesspolicyer som du bör granska noggrant.
Varför HTC samlar in information
Vi kan samla in viss information och grundläggande användningsstatistik från din enhet för att diagnostisera problem, fortlöpande förbättra våra tjänster och tillhandahålla en bättre användarupplevelse. 
Information som hänför sig till HTC Android-enheten och som samlas in av HTC
a)Enheterna har tilldelats ett eller flera unika identifieringsnummer. De här identifieringsnumren är knutna till ditt IMEI-nummer samt enhetens mobillandskod och mobilnätverkskod (som även lagras hos din leverantör av trådlösa tjänster) och möjliggör att enheten synkar e-post, kontakter och andra tjänster. 
b)Information om t.ex. enhetens hårdvarumodell och den version av Android-programmet som du kör kan samlas in men lagras inte. Dessutom samlar vi in viss information på enhetsnivå om händelser som t.ex. krascher. Ingen av de här användningskategorierna innehåller information på programnivå, t.ex. e-postinnehåll eller register över telefonsamtal. 
Information som samlats in av tredjepartsprogram
a)För vissa tredjepartsprogram gäller att du kan välja att interagera med och sprida din information till andra parter än HTC. Överväg noggrant innan du väljer att sprida personlig information.
b)Vissa program eller funktioner i HTC Android-enheten kan orsaka att annan information skickas till HTC, men på ett sätt så att den inte kan kopplas till dig personligen. 
c)Din enhet kan skicka platsinformation till oss (t.ex. mobil-ID eller GPS-information). 
d)Om du använder vissa program eller funktioner kan information skickas till Google och lagras tillsammans med ditt Google-konto om du har registrerat dig för den här tjänsten. Om du använder Googles standardtjänster i HTC Android-enheten, t.ex. genom att skapa nya kontakter eller kalenderhändelser, knyts den här informationen till ditt Google-konto och lagras i enlighet med sekretesspolicyerna för respektive tjänst. Om du använder Android Market lagras på liknande sätt information om dina hämtningar, kommentarer och bedömningar tillsammans med ditt Google-konto där du kan få tillgång till den. Du kan välja att inaktivera eller inte använda de här funktionerna. I sådana fall får Google inte de här uppgifterna. 
e)Vissa produkter och tjänster ger dig möjlighet att anpassa det innehåll du tar emot.  För sådana produkter och tjänster kan leverantören lagra dina preferenser och den information du lämnar vid anpassning. 
Spridning och överföring av information till tredje part från HTC
a)HTC kan sprida ej personlig, sammanlagd information till någon tredje part. Sådan information identifierar dig dock inte personligen.
b)HTC kan sprida din information till tredje part i syfte att utföra funktioner, t.ex. fakturering och därtill hörande uppgifter. Tredje part måste behandla din information i enlighet med HTC:s gällande sekretessavtal eller sekretesspolicyer. HTC kan även sprida din information till din leverantör av trådlösa tjänster för att utföra kundservicefunktioner. 
Annan användning
a)HTC kan använda din information för att behandla dina begäranden och leverera tjänster till dig, tillhandahålla kundservicefunktioner och ge dig en bättre användarupplevelse. 
b)HTC kan även använda den här informationen i sammanlagd form för att utveckla nya funktioner och förbättra den övergripande kvaliteten hos produkter och tjänster. 
Val av tjänst
Vissa av våra tredjepartsprodukter och –tjänster ger dig möjlighet att avstå från viss insamling och spridning av information eller avstå från vissa produkter, tjänster eller funktioner.
Informationssäkerhet
Information som tagits emot av HTC kan bevaras i enlighet med HTC:s sekretessuttalande. HTC:s sekretessuttalande omfattar inte tredje parts användning av information som du skickar till dem.  
Ytterligare information
Du kan använda HTC Android-enheten för att få tillgång till vissa produkter och tjänster eller ej, t.ex. Gmail, Google Talk, YouTube och Google Gears. Var och en av tjänsterna har en sekretesspolicy som beskriver hur din personliga information behandlas när du använder respektive tjänst. 
Sekretesspolicy för Gmail - http://mail.google.com/mail/help/privacy.html 
Sekretesspolicy för Google Talk - http://www.google.com/talk/privacy.html 
Sekretesspolicy för YouTube - http://www.youtube.com/t/privacy 
Sekretesspolicy för Google Gears - http://gears.google.com/privacy.html 
HTC följer sekretessprinciperna i U.S. Safe Harbor.



3. HTC:S SEKRETESSUTTALANDE

HTC Corporation ("HTC" eller "Företaget") äger och driver HTC IT-datanätverket. HTC engagerar sig i att skydda HTC IT-datanätverkets användares sekretess och har skapat det här uttalande för att beskriva rutiner för insamling av information i HTC IT-datanätverket.
Anonym användning 
Större delen av materialet i HTC IT-datanätverket tillhandahålls i informationssyfte och du kan använda HTC IT-datanätverket utan att informera HTC om vem du är eller uppge personuppgifter till HTC. HTC kan emellertid behöva information om dig i samband med din användning av HTC IT-datanätverket.
Insamlande av uppgifter
För användning av HTC-enheter kan HTC samla in följande information: tillhandahålla våra tjänster till användare, inklusive visning av anpassat innehåll och reklam, granskning, forskning och analys för att bibehålla, skydda och förbättra våra tjänster, säkerställa nätverkets tekniska funktion och utveckla nya tjänster. 
Om användare väljer att på frivillig basis registrera sig för ett medlemsprogram på HTC:s webbplats samtycker användarna till att HTC använder deras personuppgifter för särskilda HTC-ändamål inklusive, men inte begränsat till, marknadsföring, försäljning, tjänster, undersökningar, nyhetsbrev, postutskick, osv. Genom att ansluta sig till exempelvis HTC e-Club kan användare behöva uppge vissa personuppgifter till HTC, t.ex. namn, mobiltelefonnummer, e-postadress, ursprungsland och födelsedatum. Dessutom kan användare välja ett lösenord i säkerhetssyfte samt välja att registrera produkter och prenumerera på nyhetsbrev i ett enda praktiskt steg. Var förvissad om att HTC tar säkerheten för användardata på största allvar och implementerar lämpliga administrativa, tekniska och fysiska åtgärder för att skydda användarinformation mot förlust, stöld och felaktig användning, såväl som mot obehörigt avslöjande, ändringar, förstörelse eller åtkomst.
När du vill bli kontaktad av berörd personal på HTC ombeds du att uppge information om dig själv och ditt företag. På detta sätt kan berörd personal på HTC svara snabbt och effektivt på kundens frågor och önskemål. HTC kan spåra domännamn för användare och analysera dessa uppgifter. HTC kan enligt bestämmelserna i denna policy använda insamlade uppgifter för flera ändamål, inklusive men inte begränsat till, marknadsföringsanalys, serviceutvärdering samt planering. HTC kan i det förutnämnda HTC IT-datanätverket göra undersökningar eller andra analyser för marknadsförings- och planeringsändamål. Angående uppgifter som samlats in från sådana undersökningar eller analyser och svar som ska offentliggöras, ska användare meddelas om sitt deltagande och HTC ska lämna sammanlagda uppgifter om sina användare och inte personliga uppgifter som identifierar någon enskild person. Oaktat det föregående, förbehåller sig HTC rätten att, där användare kan lämna skriftliga kommentarer i undersökningar och där HTC upplyser användare om möjligheten för sådant uppgivande när de deltar i undersökningen, uppge textinformation som en användare lämnar via en sådan undersökning, förutsatt att inga personliga uppgifter uppges som identifierar den användaren. Det är helt frivilligt att delta i sådana undersökningar. Omständigheter under vilka HTC skulle offentligöra sådan sammanlagd information omfattar, men är inte begränsat till att sprida undersökningsresultat till populationen på webbplatsen, förse annonsörer i HTC IT-datanätverket med uppgifter om användarönskemål och/eller besöksstatistik samt publicera uppgifter om total användning i pressmeddelanden.
E-post gällande prenumeration
När användaren registrerar sig i HTC e-club skickar HTC automatiskt e-post med bekräftelse till användarens angivna e-postkonto. Om användaren vill göra efterföljande förändringar av prenumerationen på nyhetsbrev, t.ex. prenumerera eller säga upp prenumerationen kan han/hon gå till sidan "Hantera prenumeration" efter att ha loggat in i HTC e-club. Användaren kan även klicka på länken i e-posten med nyhetsbrev om han/hon inte vill vara med på HTC:s postutskickslista. Det tar minst trettio (30) dagar för systemet att bearbeta begäran om att säga upp prenumerationen. Dessutom tar det minst tio (10) arbetsdagar innan servern slutar skicka e-post till den angivna e-postadressen.
Cookies och spårningsinformation
En cookie består av en liten mängd information som skickas från en webbserver till din webbläsare och lagras på datorns hårddisk. För närvarande skickar HTC endast en sorts cookies som är tillfälliga och endast då användaren kommer in på webbplatsen via en webbannons. Vi använder sådana cookies för att analysera hur effektiv vår marknadsföring är. Observera att du har valmöjligheter när det gäller cookies. Genom att ändra inställningarna i din webbläsare kan du välja att acceptera alla cookies, att få ett meddelande när en cookie tas emot eller att avvisa alla cookies. Du kan använda HTC IT-datanätverket även om du inte accepterar cookies, men vissa funktioner på webbplatsen kommer inte att fungera korrekt eller att sluta fungera helt om du avvisar alla cookies.
Anlitande av tredjeparts underleverantörer
Vi kan efter eget gottfinnande anlita tredjeparts underleverantörer för att tillhandahålla tjänster inklusive, men inte begränsat till prenumerationsleveranser via e-post till våra användare. Vi meddelar våra underleverantörer som hanterar känsliga personuppgifter att efterleva det sekretessansvar som beskrivs i sekretessuttalandet.   
Externa nätverk
Vårt Sekretessuttalande omfattar endast HTC IT-datanätverket. Var medveten om att HTC inte har någon kontroll eller något inflytande över sekretessrutinerna inom andra webbplatser och nätverk. HTC uppmanar användare av HTC IT-datanätverket att vara medvetna om när de lämnar HTC IT-datanätverket och att läsa sekretessuttalanden för varje företagswebbplats och –nätverk som de besöker.
Sekretess för minderåriga
HTC är särskilt måna om att skydda integriteten för minderåriga (åldern för minderåriga bestäms enligt de lagar där du bor) och uppmanar föräldrar/förmyndare att aktivt delta i de minderårigas aktiviteter och intressen. HTC riktar sig inte mot och är inte avsett för minderåriga. HTC samlar inte medvetet in information från minderåriga. Om HTC upptäcker personliga uppgifter från en minderårig kommer HTC att radera uppgifterna.
Säkerhet
För att garantera webbplatsens integritet använder sig HTC IT-datanätverket av metoder som omfattar men inte begränsas till säkerhetsgranskningar, användning av krypteringsverktyg och -program och andra rimliga säkerhetsåtgärder. Intern åtkomst till användarnas privata och icke-offentliga uppgifter begränsas till nätverksadministratörer och enskilda personer efter prövning.
Rättsliga åtgärder
Om HTC blir varse att säkerheten i HTC IT-datanätverket brutits eller att icke offentliga användaruppgifter spridits till obehörig tredje part på grund av en extern aktivitet inklusive, men inte begränsat till en säkerhetsattack utifrån, vidtar HTC rimliga åtgärder som bedöms lämpliga inklusive, men inte begränsat till en intern undersökning och rapportering samt samarbete med myndigheter oaktat andra villkor i det här uttalandet. Om HTC blir varse att personliga användaruppgifter som lämnats till HTC IT-datanätverket har spridits på ett sätt som inte tillåts enligt det här sekretessuttalande kommer HTC att vidta rimliga åtgärder för att meddela användaren om vilka uppgifter som spridits så vitt HTC IT-datanätverket vet, så snart som det rimligen är möjligt och i en utsträckning som lagstiftningen medger. HTC förbehåller sig rätten att sprida information om användare som finns i våra loggfiler enligt vår bedömning för att rimligen skydda våra system eller vår verksamhet. I synnerhet förbehåller sig HTC rätten att sprida sådan information om en användare bryter mot gällande eller framtida användningsvillkor eller andra offentliga riktlinjer, eller om användaren initierar eller deltar (eller rimligen kan antas delta) i olaglig verksamhet även om en rättslig process inte är påbörjad, eller att sprida sådan information enligt domstols- eller myndighetsbeslut i enlighet med gällande lag.
Dataintegritet
HTC bearbetar personuppgifter endast för de ändamål för vilka de samlades in och i enlighet med den här Sekretesspolicyn eller annat gällande, tjänstespecifikt sekretessmeddelande. Vi granskar våra rutiner för datainsamling, lagring och bearbetning för att säkerställa att vi bara samlar in, lagrar och bearbetar de personuppgifter som krävs för att förbättra våra tjänster. Vi vidtar rimliga åtgärder för att garantera att de personuppgifter vi bearbetar är korrekta, fullständiga och aktuella men är beroende av att våra användare uppdaterar eller korrigerar sina egna personuppgifter vid behov.
Uppdatering av sekretessuttalandet
Vid uppdatering av sekretessuttalandet publicerar HTC den nya versionen och datum då den börjar gälla på den här sidan.
Ingen garanti
Även om det här sekretessuttalandet uttrycker HTC:s regler för hantering av privata uppgifter kan HTC inte garantera att reglerna alltid kan följas. Omständigheter utanför vår kontroll kan medföra spridning av information. På grund av detta frånsäger sig HTC alla garantier eller ansvar angående underhåll eller spridning av privata uppgifter.



4. HTC:s Licensavtal för slutanvändare och friskrivning för produkter med navigeringsfunktion

OBSERVERA! Tänk på att det här Licensavtalets innehåll kan skilja sig åt från licensavtalet för slutanvändare på garantikortet.  

VIKTIGT – LÄS NOGGRANT FÖRE ANVÄNDNING AV DEN HÄR PROGRAMVARAN: Det här licensavtalet och friskrivningsklausulen ("Licensavtal") avseende en viss HTC-produkt och/eller programvara/maskinvara är ett juridiskt avtal mellan dig (antingen en enskild person eller en enhet) och HTC Corporation samt dess tredjepartsleverantörer och licensgivare (sammantaget "HTC") för all relevant programvara (vilken omfattar programvara, data och komponenter från leverantörer och licensgivare till HTC) (all sådan programvara, data och komponenter kallas "Programvara" i det här dokumentet) som medföljer den HTC-produkt som du har köpt. 

GENOM ATT AKTIVERA, ANVÄNDA, HÄMTA ELLER INSTALLERA DEN HÄR TELEFONEN OCH/ELLER PROGRAMVARAN SAMTYCKER DU TILL ATT FÖLJA VILLKOREN I DET HÄR LICENSAVTALET.

Om du innan du visar ditt samtycke genom att aktivera, använda, hämta eller installera telefonen och/eller Programvaran fastställer att du inte vill samtycka till villkoren i Licensavtalet har du ingen rätt att använda Programvaran och du ska inte använda Programvaran.  Om du fortsätter använda Programvaran utan att samtycka till villkoren i det här Licensavtalet är du medveten om att du åtar dig all ansvarsskyldighet för sådan obehörig användning av Programvaran och att HTC aldrig kommer att hållas ansvarigt för din obehöriga användning.  Du samtycker även till att du till följd av obehörig användning av Programvaran ansvarar gentemot HTC för att fullständigt genomföra ditt gottgörelseansvar under sektion 6 i det här Licensavtalet. 
 

Programvara med öppen källkod 
Delar av Programvaran utgörs av programvarufiler som omfattas av vissa licensavtal avseende öppen källkod. Sådana programvarufiler med öppen källkod omfattas av tillkännagivanden samt extra villkor som åberopas i det här avsnittet.  De här programvarufilerna med öppen källkod tillhandahålls "I BEFINTLIGT SKICK" i den utsträckning som medges i gällande lagstiftning.

Studera avsnittet "Licens för öppen källkod" under Inställningar\Om telefonen\Juridisk information i enheten för relevanta copyright- och licensvillkor som avser filen/filerna med öppen källkod som finns häri.  Du kan skaffa en kopia av Apache License, Version 2.0 på http://www.apache.org/licenses/LICENSE-2.0.  Du kan också skaffa en kopia av GNU General Public License, Version 2 hos Free Software Foundation, Inc., 51 Franklin Street, Fifth Floor, Boston, MA  02110-1301, USA.  

Till det datum som inträffar tre år efter förvärvet av Programvaran kan du skaffa en kopia av källkoden som motsvarar binärkoden för en GPL-licensierad fil genom att skicka en begäran till HTC:s kundtjänst på www.htc.com, så skickar HTC en länk till sådan källkod. ALL PROGRAMVARA FRÅN TREDJE PART SOM KAN MEDFÖLJA PROGRAMVARAN ÄR AVSEDD ATT ANVÄNDAS AV DIG OM SÅ ÖNSKAS. OM DU VÄLJER ATT ANVÄNDA SÅDAN PROGRAMVARA FRÅN TREDJE PART STYRS ANVÄNDNINGEN AV TREDJE PARTS LICENSAVTAL. HTC ANSVARAR INTE FÖR PROGRAMVARA FRÅN TREDJE PART OCH HAR INGEN ANSVARSSKYLDIGHET BETRÄFFANDE DIN ANVÄNDNING AV PROGRAMVARA FRÅN TREDJE PART.

1. LICENSBEVILJANDE.  HTC beviljar dig härmed en icke-exklusiv, ej överlåtbar och begränsad licens för användning av Programvaran och eventuell tillhörande dokumentation ("Dokumentation") enligt följande villkor: 

Du får bara använda Programvaran tillsammans med den handenhet i vilken Programvaran ursprungligen är inbäddad. 

2. LICENSBEGRÄNSNINGAR.

a) Förutom i den utsträckning som på annat sätt uttryckligen och otvetydigt har godkänts av HTC eller den utsträckning sådana begränsningar uttryckligen förbjuds i gällande lagstiftning får du INTE: (i) tillåta att andra personer använder Programvaran; (ii) ändra, översätta, bakåtutveckla, dekompilera, disassemblera (förutom i den utsträckning den här begränsningen är uttryckligen förbjuden i lagstiftningen) eller skapa härledda arbeten som baseras på Programvaran eller Dokumentationen; (iii) kopiera Programvaran eller Dokumentationen (förutom en säkerhetskopia vid reparation/utbyte, under förutsättning att en sådan kopia inte installeras eller används i en annan dator och att den tas bort/förstörs omedelbart efter reparationen/utbytet. Alla andra kopior av Programvaran är en kränkning av det här Avtalet); (iv) hyra eller leasa ut, överlåta, underlicensiera eller på något annat sätt överföre rätten till Programvaran eller Dokumentationen: eller (v) ta bort några meddelanden eller etiketter på Programvaran eller Dokumentationen: eller (vi) lägga till, integrera eller kombinera någon annan programvara och Programvaran. All sådan förbjuden användning avslutar din Programvarulicens omedelbart. 

b) Du samtycker till att bara använda Programvaran och Dokumentationen på ett sätt som överensstämmer med all gällande lagstiftning i de jurisdiktioner där du använder Programvaran och Dokumentationen inklusive, men inte begränsat till, gällande begränsningar som avser relevant copyrighträttighet samt andra rättigheter avseende immateriell egendom och/eller regler för exportkontroll. 
    
c) Du får bara använda Programvaran för privat, icke-kommersiellt bruk. Du får inte använda Programvaran på något sätt för att tillhandahålla en fullständig eller partiell kommersiell tjänst eller tillämpning.  Du får inte använda Programvaran vid försök att, eller i samband med någon enhet, program eller tjänst som utvecklats för att kringgå teknologiska åtgärder som används för att styra åtkomst till, eller rättigheter till, en innehållsfil eller annat material som skyddas av lagstiftning avseende copyright i någon jurisdiktion.

3. ÄGANDERÄTT. Äganderätt, ägarskap, rättigheter och rättigheter avseende immateriell egendom som gäller Programvara och Dokumentation stannar hos HTC (inklusive alla relevanta leverantörer/licensgivare). Programvaran skyddas av copyrightlagstiftning i USA och internationella copyrightavtal.  Äganderätt, ägarskapsrättigheter och rättigheter avseende immateriell egendom som gäller innehåll som nås via Programvaran, inklusive innehåll i Programvarans mediedemonstrationsfiler stannar hos tillämplig innehållsägare och kan skyddas av tillämplig lagstiftning avseende copyright eller annan lagstiftning. Den här licensen ger INGA rättigheter till sådant innehåll.

4. MEDDELANDE OCH FRISKRIVNING: Digital kartteknik kan vara delvis felaktig och ofullständig. Tillgängligheten och graden av exakthet hos navigering och därtill knutna tjänster är bland annat avhängiga av trådlösa nätverk och satellitsystem. Dessa fungerar inte överallt eller vid alla tidpunkter. Därför ska du aldrig förlita dig enbart på ovannämnda material och tjänster när det gäller kritisk kommunikation som vid nödsituationer.   Den här produkten bör inte användas av föraren av ett motorfordon om körning pågår. Försäkra dig om att alltid ha händerna disponibla för att framföra fordonet vid körning. Följ alla tillämpliga lagar. Prioritera trafiksäkerheten högst vid körning. I största möjliga utsträckning som medges i tillämplig lag friskriver sig härmed HTC, dess dotterbolag och licensgivare från varje skadeståndskrav som uppstår på grund av användningen av denna produkt och dess innehåll.

5. FRISKRIVNING FRÅN GARANTI OCH ANSVARSBEGRÄNSNING. PROGRAMVARAN, DOKUMENTATIONEN OCH INNEHÅLLET TILLHANDAHÅLLS I BEFINTLIGT SKICK UTAN NÅGOT SOM HELST SLAGS GARANTI.  HTC FRISKRIVER SIG DESSUTOM FRÅN ALLA GARANTIER, INKLUSIVE UTAN BEGRÄNSNING EVENTUELLA UNDERFÖRSTÅDDA GARANTIER FÖR SÄLJBARHET, LÄMPLIGHET FÖR ETT VISST ÄNDAMÅL OCH ICKE-KRÄNKNING. HELA DEN RISK SOM UPPSTÅR AV ANVÄNDNING AV ELLER PRESTANDAN HOS PROGRAMVARAN, DOKUMENTATIONEN OCH INNEHÅLLET STANNAR HOS DIG. UNDER INGA FÖRHÅLLANDEN SKA HTC OCH DESS ANSTÄLLDA ELLER LICENSGIVARE ELLER DOTTERBOLAG STÄLLAS TILL SVARS FÖR NÅGRA SOM HELST FÖLJDSKADOR, UNDERORDNADE SKADOR, INDIREKTA ELLER SÄRSKILDA SKADOR, STRAFFSKADOR ELLER ANDRA SKADOR (INKLUSIVE UTAN BEGRÄNSNING SKADOR TILL FÖLJD AV FÖRLUST AV AFFÄRSVINSTER, VERKSAMHETSAVBROTT, FÖRLUST AV AFFÄRSINFORMATION ELLER ANNAN MATERIELL FÖRLUST) SOM UPPSTÅR UNDER DET HÄR AVTALET ELLER OFÖRMÅGA ATT ANVÄNDA PROGRAMVARAN ELLER INNEHÅLLET, ÄVEN OM HTC HAR INFORMERATS OM RISKEN FÖR SÅDANA SKADOR. HTC:S TOTALA ANSVARSSKYLDIGHET FÖR SKADOR ENLIGT DET HÄR AVTALET FÅR ALDRIG ÖVERSTIGA DET INKÖPSPRIS DU BETALADE FÖR DEN KÖPTA HTC-PRODUKTEN
  
Programvara är inte feltolerant, oavsett om den tillhandahållits av tredje part eller HTC. Om du/kunden installerade programvara i enheten ansvarar HTC inte för hur den fungerar i enheten. Programvaran utvecklades för system som inte kräver felsäker prestanda. Du får inte använda programvaran i någon enhet eller system i vilket ett programvarufel kan resultera i förutsägbar risk för förluster, personskador eller dödsfall. Det omfattar drift av nukleära anläggningar, flygplansnavigering, kommunikationssystem samt flygtrafikkontroll eller användning i riskabla och farliga situationer eller miljöer.

6. SKADEERSÄTTNING.  Du samtycker till att hålla HTC, dess tjänstemän, ledare och anställda skadeslösa, skydda och försvara dem från och mot förluster, skador, böter och utgifter (inklusive advokatarvoden och -kostnader) som uppstår till följd av eller i samband med att du har (i) granskat, hämtat, kodat, komprimerat, kopierat eller överlåtit material (förutom material som tillhandahållits av HTC) i samband med Programvaran som utgör en kränkning av en annan parts rättigheter eller av lagstiftningen eller (ii) utfört en kränkning av villkor i det här Licensavtalet. Om du har importerat Programvaran från USA eller EU ska du skydda och hålla HTC skadeslöst från och mot import- och exportavgifter eller andra anspråk som uppstår till följd av importen.  
 
7. Om du är ett ombud, en avdelning eller annan enhet hos USA:s regering eller finansieras helt och hållet eller delvis av USA:s regering gäller följande: 
(i) användning, duplicering, reproduktion, offentliggörande, ändringar, yppande eller överlåtande av den här HTC-produkten och tillhörande Programvara och/eller dokumentation är begränsad enligt BEGRÄNSADE rättigheter som beskrivs i gällande DFARS eller FAR.  I händelse av konflikt mellan någon FAR och/eller DFARS som kan gälla den licensierade Tele Atlas-produkten ska den tolkning som ställer större begränsningar för regeringens rättigheter gälla. Leverantör/tillverkare är Tele Atlas North America, Inc., 11 Lafayette Street, Lebanon, NH 03766-1445. Telefon: 603.643. 0330.  De licensierade Tele Atlas-produkterna omfattas av © 2006-2010 av Tele Atlas. MED ENSAMRÄTT. I upplysningssyfte angående villkor för att lämna ut information till allmänheten enligt federal, statlig eller lokal lagstiftning, samtycker du till att de licensierade Tele Atlas-produkterna är en yrkeshemlighet och en egenutvecklad, kommersiell produkt som inte får avslöjas för allmänheten och 
(ii) du samtycker härmed till att skydda de licensierade Tele Atlas-produkterna mot avslöjande för allmänheten och betrakta de licensierade Tele Atlas-produkterna som undantagna från eventuell stadga, lag, föreskrift eller regel, inklusive Sunshine Act, Public Records Act, Freedom of Information Act eller motsvarande, som tillåter allmän tillgång till och/eller reproduktion eller användning av de licensierade Tele Atlas-produkterna.  Om ett sådant undantag bestrids med hänvisning till den här typen av lagstiftning ska det betraktas som ett brott mot det här licensavtalet för slutanvändare och all rätt att behålla kopior eller använda de licensierade Tele Atlas-produkterna avbryts och betraktas omedelbart som ogiltig och upphävd.  Licensinnehavarens eventuella kopior av de licensierade Tele Atlas-produkterna ska omedelbart förstöras.  Om en domstol i en behörig jurisdiktion anser att den här klausulen är utan laga kraft och inte kan göras gällande, i sin helhet eller delvis, av någon orsak, ska det här licensavtalet för slutanvändare betraktas som avbrutet samt ogiltigt och upphävt i sin helhet, och alla eventuella kopior av de licensierade Tele Atlas-produkterna ska omedelbart förstöras.

8. Det är förbjudet att använda Tele Atlas® MultiNet®-uppgifter avseende Norge för att skapa kommersiella, tryckta eller digitala kartor för allmänt bruk, som liknar de grundläggande, nationella produkterna från Norska kartmyndigheten; du samtycker till att alla licensierade Tele Atlas-produkter som innehåller uppgifter om Kina, Indien och Korea kan vara föremål för ytterligare villkor som Tele Atlas meddelar dig när de blir tillgängliga.  Uppgifter om Kina, Indien och Korea får inte exporteras från ursprungsländerna.

9. Klausulerna och förpliktelserna som du åtagit dig enligt det här dokumentet är också avsedda som direkt fördel för Tele Atlas och kan verkställas direkt mot dig av Tele Atlas och du inser och samtycker till att materialet/tjänsterna som tillhandahålls av Tele Atlas tillhandahålls "i befintligt skick" och med alla potentiella fel och Tele Atlas friskriver sig från samtliga garantier, uttryckliga eller underförstådda.

10. UPPHÖRANDE. Det här Licensavtalet upphör automatiskt att gälla om du inte efterlever villkoren häri. Ingen föregående uppsägning krävs av HTC för att verkställa upphörandet. 

11. Styrande lagstiftning. Villkoren ovan styrs av lagstiftningen i delstaten Washington, USA, utan att påverka (i) konflikt med lagstiftningens villkor eller (ii) United Nations Convention for Contracts for the International Sale of Goods.  Du underordnar dig härmed den exklusiva jurisdiktionen hos domstolarna i delstaten Washington, USA, gällande eventuella tvistemål som uppstår till följd av eller i samband med det här Licensavtalet.

