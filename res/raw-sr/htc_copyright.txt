HTC Pravne informacije

1.	Autorsko pravo
2.	Politika privatnosti
3.	Izjava o privatnosti
4.	Ugovor o licenciranju sa krajnjim korisnikom 



1.	Autorsko pravo

HTC Corporation je doprinela razvoju ili je razvila određeni softver u ovom uređaju.

Copyright © [2006 - 2011] HTC Corporation

Sva prava zadržana.

Radovi ("Radovi") u ovom dokumentu odnose se na softver koji je razvila ili ima u vlasništvu HTC Corporation ("HTC") i koji se ne distribuira odvojeno pod uslovima licence za softver otvorenog koda. Informacije sadržane u “Radovima” ekskluzivno su vlasništvo korporacije HTC. HTC daje pravo pravnom korisniku ovog uređaja da koristi “Radove” isključivo u okviru legitimnog rada ovog uređaja. Ne dodeljuju se nikakva druga prava pod ovom licencom, uključujući, ali ne ograničavajući se na, distribuciju, reprodukciju, izmenu i prenos. Bilo koja druga upotreba "Radova” podleže dobijanju pismene saglasnosti korporacije HTC.

Sav relevantan softver (koji uključuje komponente koje korporaciji HTC isporučuju dobavljači i davaoci licence) u paketu sa ovim uređajem koju ste kupili, možete koristiti u skladu sa odredbama i uslovima autorskog prava dobavljača / davaoca licence.



2.	Politika privatnosti

HTC politika privatnosti

Mart 2009.

Molimo vas da imate na umu da se ove politike odnose samo na informacije koje prikuplja i čuva HTC Corporation ("HTC"). Svaki prenos podataka mora biti obavljen preko operatera bežične mreže i vaš operater može imati pristup tim komunikacijama. Za informacije u vezi načina na koji vaš operater bežične mreže vrši obradu vaših podataka, molimo pročitajte politike privatnosti operatera.

U slučaju da se odlučite za korišćenje aplikacija treće strane na vašem HTC Android uređaju, bilo koje informacije koje te aplikacije prikupljaju mogu biti poslate trećim stranama i HTC politike privatnosti se ne primjenjuju u tim situacijama. Aplikacije treće strane mogu imati sopstvene politike privatnosti koje bi trebalo pažljivo da pregledate.

Zašto HTC prikuplja informacije

Da bismo postavili dijagnozu problema, stalno poboljšavali naše usluge i ponudili bolje korisničko iskustvo, od vašeg uređaja možemo prikupiti neke informacije i osnovne statističke podatke o korišćenju.
 
Informacije vezane za HTC Android uređaj koje prikuplja HTC

a)	Uređajima su dodeljeni jedan ili više jedinstvenih identifikacionih brojeva. Ovi identifikacioni brojevi su povezani sa vašim IMEI brojem, mobilnim pozivnim brojem zemlje i brojem mobilne mreže vašeg uređaja (koje takođe čuva vaš bežični operater) i omogućava vašem uređaju da sinhronizuje e-poštu, kontakte i druge usluge.
b)	Informacije kao što su model hardvera vašeg uređaja i verzija Android softvera koji koristite, mogu biti prikupljene, ali ne i sačuvane. Osim toga, možemo prikupiti neke informacije na nivou uređaja, kao što su padovi sistema. Nijedna od ovih kategorija statistike korišćenja ne sadrži informacije na nivou aplikacije, kao što su sadržaj e-pošte ili zapisi telefonskih poziva.

Prikupljene informacije o aplikacijama treće strane

a)	Neke aplikacije treće strane će vam dati izbor interakcije i podele informacija sa drugim stranama, a ne samo sa korporacijom HTC. Dobro razmislite pre nego što odlučite da podelite lične informacije.
b)	Neke aplikacije ili karakteristike vašeg HTC Android uređaja mogu dovesti do slanja drugih informacija korporaciji HTC, ali na način na koji se one ne mogu dovesti u vezu sa vama lično.
c)	Vaš uređaj nam može poslati informaciju o lokaciji (na primer , identifikacioni broj ćelije ili GPS informacije).
d)	Korišćenjem nekih aplikacija ili funkcija mogu se poslati informacije kompaniji Google koje se čuvaju na vašem Google nalogu ukoliko ste se prijavili za ovu uslugu. Ukoliko koristite standardne Google usluge na vašem HTC Android uređaju, na primer za kreiranje novih kontakata ili kalendarskih događaja, onda će te informacije biti povezane sa vašim Google nalogom i sačuvane u skladu sa politikama privatnosti za te usluge. Slično, ako koristite Android Market, podaci o vašim preuzimanjima, komentari i ocene biće sačuvane i dostupne putem vašeg Google naloga. Imate izbor da onemogućite ili ne koristite te funkcije i u tom slučaju Google neće primati te podatke.
e)	Neki proizvodi i usluge vam omogućavaju da personalizujete sadržaj koji primate. Za takve proizvode i usluge, provajder može sačuvati vaše prioritete i informacije koje vi date radi prilagođavanja.

Deljenje informacija treće strane i prenos od strane korporacije HTC

a)	HTC može deliti zbirne informacije koje nisu lične prirode sa odabranim trećim stranama. Međutim, takve informacije vas neće lično identifikovati.
b)	HTC može podeliti vaše informacije sa trećim stranama radi obavljanja određenih funkcija, kao što su izdavanje računa i slični zadaci naplate. Od takvih trećih strana će se zahtevati da sa vašim informacijama postupaju u skladu sa primenljivim ugovorima o poverljivosti korporacije HTC ili politikama privatnosti. Takođe, HTC može deliti informacije sa vašim operaterom bežične mreže kako bi vršila funkcije pružanja usluga korisnicima.

Ostale upotrebe

a)	HTC može koristiti vaše informacije kako bi obradila vaše zahteve i pružila vam usluge, vršila funkciju pružanja korisničkih usluga i ponudila bolje korisničko iskustvo.
b)	HTC takođe može koristiti ove informacije u zbirnoj formi kako bi razvijala nove karakteristike i poboljšala sveukupni kvalitet proizvoda i usluga.

Izbor usluge

Neki od naših proizvoda i usluga ili proizvoda i usluga treće strane omogućavaju vam da isključite prikupljanje i deljenje određenih informacija o određenim proizvodima, uslugama ili karakteristikama.
 
Bezbednost informacija

Informacije koje primate od korporacije HTC mogu se čuvati u skladu sa Izjavom o zaštiti privatnosti korporacije HTC. Izjava o zaštiti privatnosti korporacije HTC se ne odnosi na korišćenje informacija od strane trećih strana kojima vi šaljete informacije.

Dodatne informacije

Možete ili ne morate koristiti HTC Android uređaj za pristupanje određenim proizvodima i uslugama, kao što su Gmail, Google Talk, YouTube i Google Gears. Politika privatnosti svake od usluga opisuje kako se postupa sa vašim ličnim informacijama kada koristite tu specifičnu uslugu.

‧	Gmail politika privatnosti - http://mail.google.com/mail/help/privacy.html
‧	Google Talk politika privatnosti - http://www.google.com/talk/privacy.html
‧	YouTube politika privatnosti - http://www.youtube.com/t/privacy
‧	Google Gears politika privatnosti - http://gears.google.com/privacy.html

HTC se pridržava američkih načela privatnosti “Safe Harbor”.



3.	Izjava o privatnosti

HTC IZJAVA O PRIVATNOSTI

HTC Corporation ("HTC" ili "Kompanija") poseduje i upravlja HTC IT mrežom podataka. HTC je posvećena zaštiti privatnosti korisnika HTC IT mreže za prenos podataka i sačinila je ovu izjavu kako bi prikazala glavne crte načina prikupljanja podataka u HTC IT mreži za prenos podataka.

Anonimno korišćenje

Većina materijala koji su dostupni u okviru HTC IT mreže podataka je informativnog karaktera i praktično ćete moći koristiti HTC IT mrežu za prenos podataka bez obaveštavanja HTC ko ste ili davanja bilo kakvih ličnih podataka. Međutim, kompaniji HTC mogu biti potrebne informacije o vama u pogledu vašeg korišćenja HTC IT mreže za prenos podataka.

Prikupljanje informacija

Za korišćenje HTC uređaja, HTC može prikupljati sledeće informacije: o pružanju naših usluga korisnicima, uključujući i prikaz prilagođenog sadržaja i oglašavanje, revizije, istraživanja i analize kako bi se održale, zaštitile i poboljšale naše usluge, osiguralo tehničko funkcionisanje naše mreže, kao i razvoj novih usluga.

U slučaju da korisnici izaberu mogućnost da se prijave za naš program za članove na HTC web stranici, korisnik se slaže da HTC koristi lične informacije pružene za specifične namene korporacije HTC, uključujući, ali ne ograničavajući se na marketing, prodaju, usluge, anketu, listu za slanje biltena itd. Na primer, uključivanjem u HTC e-Club, korisnik možda mora dati korporaciji HTC neke lične podatke kao što su ime, broj mobilnog telefona, adresa e-pošte, zemlja porekla i datum rođenja. Osim toga, korisnici će moći izabrati lozinku za bezbednost kao i mogućnost registracije za proizvod i i prijem biltena, sve u jednom koraku. Molimo budite sigurni da HTC ozbiljno shvata bezbednost podataka naših korisnika i sprovodiće odgovarajuće administrativne, tehničke i fizičke mere za zaštitu informacija korisnika od gubitka, krađe i zloupotrebe, kao i bilo kog neovlašćenog otkrivanja, izmene, uništavanja ili pristupa.
Prilikom zahteva za uspostavljanje kontakta sa odgovarajućim osobljem korporacije HTC, od korisnika će biti zatraženo da daju podatke o sebi i svojim kompanijama. Ovi podaci omogućavaju odgovarajućem osoblju korporacije HTC da brzo i efikasno odgovore na pitanja i zahteve korisnika. HTC može pratiti nazive domena korisnika i analizirati ove podatke. U skladu sa odredbama ove izjave, HTC može koristiti akumulirane podatke za nekoliko namena, uključujući, ali ne ograničavajući se na marketinške analize, procene usluga i planiranje.s Kroz gore pomenutu HTC IT mrežu za prenos podataka, HTC može sprovoditi ankete ili druga istraživanja u svrhu marketinga i planiranja. Kada su u pitanju informacije prikupljene u takvim anketama i istraživanjima i u slučaju da odgovore treba otkriti javnosti, korisnici će biti obavešteni o svom učešću i HTC će otkriti samo zbirne informacije o svojim korisnicima, a ne lične podatke koji bi mogli identifikovati bilo kog pojedinca. Bez obzira na navedeno, u slučajevima kada ankete omogućavaju korisnicima da daju pisane komentare i kada HTC obaveštava svoje korisnike o njihovom mogućem objavljivanju u vreme kad učestvuju u anketi, HTC zadržava pravo da objavi tekst sa informacijama koje je bilo ko od korisnika dao u takvoj anketi, pod uslovom da se ne otkrije nijedan podatak koji tog korisnika lično identifikuje. Učešće u takvim anketama je u potpunosti dobrovoljno. Okolnosti pod kojima bi HTC javno otkrila takve prikupljene informacije uključuju, ali se ne ograničavaju na, deljenje rezultata ankete sa korisnicima web lokacije, obezbeđivanje podataka za oglašivače HTC IT mreže za prenos podataka o prioritetima korisnika i/ili demografiji i objavljivanje sveukupnih korisničkih podataka u štampi.

Biranje E-poruka

Kada se korisnik jednom prijavi za HTC e-Club, HTC će automatski poslati e-poruku potvrde na e-adresu koju je naznačio korisnik. Da bi načinio bilo koju promenu u prijavi za primanje biltena kao što je „prijavi se“ ili „otkaži prijavu“, korisnik može otići na stranicu "Upravljanje prijavom" nakon što se prijavi u HTC e-Club. Alternativno, korisnik može izabrati link koji se nalazi u biltenskoj e-poruci da bi svoju adresu uklonio sa liste adresa. Za svaki zahtev za odjavu prijave sistemu će biti potrebno najmanje trideset (30) dana za obradu. Pored toga, biće potrebno najmanje deset (10) radnih dana kako bi server prestao da šalje e-poruke na datu adresu e-pošte.

„Kolačići“ i praćenje informacija

„Kolačić“ je mala količina podataka koja se sa web servera šalje u vaš pretraživač i čuva na čvrstom disku vašeg računara. Ovog puta, HTC šalje samo jedan tip “kolačića” koji je privremen i koji se aktivira samo kada korisnici pritisnu reklamni natpis. Mi koristimo takve “kolačiće” kako bismo pratili efikasnost naših marketinških napora. Molimo primetite da možete birati kada su u pitanju “kolačići”. Promenom prioriteta u svom pretraživaču možete izabrati da prihvatite sve “kolačiće”, da budete obavešteni kada je “kolačić” aktiviran ili da odbijete sve “kolačiće”. Čak i kada ne prihvatite “kolačiće”, ipak ćete moći da koristite HTC IT mrežu za prenos podataka; međutim, onemogućavanjem “kolačića”, može se desiti da neke karakteristike lokacije i funkcije ne rade kako treba ili da uopšte ne rade.

Korišćenje treće strane kao podugovarača

U našoj diskreciji, možemo uposliti treću stranu kao podugovarača za pružanje usluga, uključujući ali ne ograničavajući se na slanje pretplata na e-poštu našim korisnicima. Obavestićemo naše podugovarače da se pri radu sa osetljivim ličnim informacijama moraju pridržavati obaveze poverljivosti kao što je navedeno u izjavi o privatnosti.

Spoljašnje mreže

Naša Izjava o privatnosti se odnosi isključivo na HTC IT mrežu podataka. Molimo imajte na umu da HTC nema kontrolu ili uticaj na praksu privatnosti drugih web lokacija i mreža. HTC ohrabruje korisnike HTC IT mreže za prenos podataka da budu svesni kada napuštaju HTC IT mrežu za prenos podataka i da pročitaju izjave o privatnosti za web lokaciju svake kompanije i mrežu koju posete.
 
Privatnost maloletnih lica

HTC vodi posebno računa o zaštiti privatnosti maloletnih lica (godine maloletnih lica su određene lokalnim zakonom na teritoriji vašeg boravišta) i ohrabruje roditelje/staratelje da budu aktivni učesnici u aktivnostima i interesovanjima maloletnika. Maloletnici nisu ciljna grupa korporacije HTC i nije njima namenjena. HTC neće svesno prikupljati podatke o maloletnicima. Ako HTC otkrije podatke dobijene od maloletnika, HTC će te podatke eliminisati.

Bezbednost

Radi bezbednosti integriteta mreže, HTC IT mreža za prenos podataka koristi mere, uključujući ali ne ograničavajući se na revizije bezbednosti, upotrebu šifriranja softvera i alata i druge razumne mere i postupke bezbednosti. Unutrašnji pristup privatnim i ne-javnim informacijama korisnika ograničen je na administratore i pojedince i na informacije koje je potrebno znati.

Sprovođenje zakona

U slučaju da HTC postane svesna da je bezbednost HTC IT mreže za prenos podataka ugrožena ili da su ne-javne informacije korisnika otkivene neodgovarajućim trećim licima kao rezultat spoljašnje aktivnosti, uključujući ali ne ograničavajući se na spoljašnje napade na bezbednost, HTC će preduzeti razumne mere koje smatra odgovarajućim, uključujući ali ne ograničavajući se na, unutrašnju istragu i izveštavanje, obaveštavanje i saradnju sa organima za sprovođenje zakona, bez obzira na ostale odredbe ove Izjave. Ukoliko HTC postane svesna da su lične informacije date HTC IT mreži za prenos podataka otkrivene na način koji nije dozvoljen ovom Izjavom o privatnosti, HTC će načiniti razumne napore da obavesti pogođenog korisnika, što je pre razumno moguće i na način dozvoljen zakonom, o tome koje informacije su otkrivene, do mere do koje su te informacije poznate HTC IT mreži za prenos podataka. HTC zadržava pravo da otkrije informacije sadržane u prijavama za pristup mreži bilo kog korisnika, kada razumno oseti da je to neophodno radi zaštite njenih sistema ili poslovanja. HTC naročito zadržava pravo da otkrije te informacije kada korisnik krši sadašnje ili naknadne Uslove korišćenja ili druge objavljene smernice ili inicira ili učestvuje (ili se razumno veruje da to čini) u bilo kakvoj nelegalnoj aktivnosti, čak i bez sudskog poziva, naloga ili drugog sudskog naloga, kao i da otkrije takve informacije na zahtev suda i drugih upravnih naredbi, civilnih sudskih poziva, zahteva za otkrivanje i kako je drugačije propisano zakonom.

Integritet podataka

HTC obrađuje lične informacije samo u svrhu za koje su prikupljene i u skladu sa Politikom privatnosti ili bilo kojim primenljivim obaveštenjem o privatnosti koje se odnosi na pružanje određene usluge. Mi vršimo reviziju našeg sakupljanja podataka i praksu njihovog čuvanja i obrade kako bismo obezbedili da vršimo prikupljanje, čuvanje i obradu samo onih ličnih informacija koje su nam potrebne radi pružanja i poboljšanja naših usluga. Mi preduzimamo razumne korake kako bismo osigurali da su lične informacije koje obrađujemo tačne, potpune i važeće, ali zavisimo od naših korisnika koji treba da ažuriraju i ispravljaju svoje lične podatke kad god je to potrebno.

Ažuriranja Izjave o privatnosti

Radi ažuriranja Izjave o privatnosti, HTC će na ovu stranicu postavljati izmenjenu verziju i datum njenog stupanja na snagu.
 
Nema garancija

Dok s jedne strane Izjava o privatnosti izražava HTC standarde za održavanje privatnih podataka, s druge strane HTC nije u poziciji da garantuje da će ti standardi biti uvek ispunjeni. Neki faktori van naše kontrole mogu dovesti do otkrivanja podataka. Kao posledica toga, HTC se odriče davanja bilo kakvih garancija ili reprezentacija koje se odnose na održavanje ili neotkrivanje privatnih informacija.



4.	Ugovor o licenciranju sa krajnjim korisnikom

HTC-ov Licencni ugovor za krajnjeg korisnika (EULA) i Klauzula o odbijanju odgovornosti za proizvode sa funkcijom navigacije

PAŽNJA: Imajte na umu da ovaj licencni ugovor može biti drugačiji po sadržaju od licencnog ugovora krajnjeg korisnika koji se nalazi u garantnom listu. 

VAŽNO -- PROČITAJTE PAŽLJIVO PRE NEGO ŠTO KORISTITE OVAJ SOFTVER: Ovaj licencni ugovor i klauzula o odbijanju odgovornosti ("Licencni ugovor") za izvesne HTC proizvode i/ili softver/hardver združen sa takvim proizvodima predstavlja legalni sporazum između vas (bilo kao pojedinca ili entiteta) i HTC Korporacije i njenih treće stranih snabdevalaca i licencera (kolektivno "HTC") za sav relevantan softver (što uključuje softver, podatke i komponente pružane od strane snabdevalaca i licencera za HTC) (za sav takav softver, podatke i komponente nadalje će se koristiti izraz "softver") združen sa HTC proizvodom koji ste kupili. 

VAŠIM PRIHVATANJEM USLOVA TIME ŠTO AKTIVIRATE, KORISTITE, PREUZIMATE ILI INSTALIRATE OVAJ TELEFON I/ILI SOFTVER, SAGLASNI STE DA STE OGRANIČENI  USLOVIMA OVOG LICENCNOG SPORAZUMA.

Ukoliko, pre nego što ste ukazali na prihvatanje aktiviranjem, korišćenjem, preuzimanjem ili instaliranjem ovog telefona i/ili softvera, odlučite da niste voljni da se slažete sa uslovima ovog licencnog ugovora, nemate prava da koristite softver i nije vam dozvoljeno da koristite isti.  U slučaju da i dalje koristite takav softver bez saglasnosti sa uslovima ovog licencnog  ugovora, treba da razumete da morate prihvatiti sve odgovornosti i obaveze za takvo neovlašćeno korišćenje softvera, i da HTC nikada neće biti odgovoran za to što ga vi neovlašćeno koristite.  Takođe ste saglasni da za takvo neovlašćeno korišćenje softvera bićete odgovorni pred HTC-om koji će biti u prilici da u potpunosti sprovede obaveze nadoknađivanja štete pod Odeljkom 6 ovog licencnog ugovora. 
 

Softver sa otvorenim kodom 
Delovi ovog softvera uključuju fajlove softvera koji podležu izvesnim licencnim ugovorima o otvorenom kodu, u tom su slučaju takvi fajlovi softvera sa otvorenim kodom podložni napomenama i dodatnim uslovima i odredbama o kojima je reč u ovom odeljku.  Takvi fajlovi softvera sa otvorenim kodom pruženi su po osnovu "KAKVI JESU" i do maksimalne mere su dozvoljeni primenjivim zakonom.

Za datoteku(e) otvorenog koda koje su ovde sadržane molimo da pristupite odeljku “Licence otvorenog koda” koji se nalazi u delu Podešavanja\\O telefonu\\Pravne informacije na uređaju za odgovarajuća autorska prava i uslove licenciranja.  Možete dobiti kopiju Apache License, Verziju 2.0 na http://www.apache.org/licenses/LICENSE-2.0.  Možete takođe dobiti i kopiju GNU General Public License, Verziju 2 na Free Software Foundation, Inc., 51 Franklin Street, Fifth Floor, Boston, MA  02110-1301, USA.  

Sve do datuma koji iznosi tri godine nakon što ste nabavili softver, možete dobiti kopiju izvornog koda koji odgovara GPL-licenciranoj binarnoj datoteci, tako što ćete poslati zahtev korisničkoj službi HTC-a na www.htc.com, i HTC će vam poslati link do takvog izvornog koda. BILO KOJI SOFTVER OD TREĆE STRANE KOJI MOŽETE DOBITI SA OVIM SOFTVEROM UKLJUČEN JE ZA KORIŠĆENJE PO VAŠEM IZBORU. UKOLIKO IZABERETE DA KORISTITE TAKAV SOFTVER OD TREĆE STRANE, TADA ĆE NJEGOVO KORIŠĆENJE BITI VOĐENO LICENCNIM UGOVOROM TE TREĆE STRANE. HTC NIJE ODGOVORAN ZA BILO KOJI SOFTVER TREĆE STRANE I NEĆE SNOSITI ODOGOVORNOST ZA VAŠE KORIŠĆENJE SOFTVERA TREĆE STRANE.

1.     GARANCIJA LICENCE.  HTC vam ovde daje neekskluzivnu, neprenosivu i ograničenu licencu za korišćenje ovog softvera i odgovarajuće dokumentacije (“Dokumentacija”) pod sledećim uslovima: 

Koristićete softver isključivo u sklopu mobilnog uređaja u koji je softver prvobitno ugrađen. 

2.     OGRANIČENJA LICENCE

Osim u meri u kojoj ste inače izričito i nedvosmisleno ovlašćeni od strane korporacije HTC ili u meri u kojoj su takva ograničenja izričito zabranjena važećim zakonom, vi NE SMETE: (i) dozvoliti drugim osobama da koriste softver; (ii) modifikujete, prevedete, izvršite obrnuti inženjering, dekompilirate, rastavite (osim do mere do koje ovo ograničenje nije izričito zabranjeno zakonom) ili stvorite izvedena dela zasnovana na softveru ili dokumentaciji; (iii) kopirate softver ili dokumentaciju (osim za bekap prilikom popravke/zamene, pod uslovom da takav bekap nije instaliran ili korišćen na bilo kom drugom kompjuteru, i da će biti obrisan/uništen odmah nakon popravke/zamene. Bilo koje druge kopije softvera koje pravite predstavljaju kršenje ovog sporazuma); (iv) iznajmljujete, date u zakup, prenesete, sublicencirate, ili na drugi način prenesete prava na softver ili dokumentaciju; (v) uklonite bilo koje vlasničke napomene ili oznake na softveru ili dokumentaciji; ili (vi) dodate, integrišete ili kombinujete bilo koji softver sa ovim softverom. 

b)     Saglasni ste da ćete isključivo koristiti softver i dokumentaciju na način koji je u saglasnosti sa svim primenjivim zakonima unutar sudske nadležnosti unutar koje koristite softver i dokumentaciju, uključujući, ali ne i ograničavajući se, na primenjiva ograničenja koja se tiču relevantnog autorskog prava i drugih prava intelektualne svojine i/ili propisa za kontrolu izvoza. 
        
c)     Isključivo ćete koristiti softver za vašu privatnu, nekomercijanu upotrebu. Nećete koristiti softver na bilo koji način za pružanje bilo kakve komercijalne usluge ili primene, niti kao njenog dela.  Nećete koristiti softver u pokušaju, ili u zajedništvu sa bilo kakvim uređajem, programom ili uslugom koja je namenjena da se zaobiđu tehnološke mere korišćene da se kontroliše pristup, ili samim pravima, sadržajnom fajlu ili nekom drugom delu zaštićenom autorskim pravima bilo koje sudske nadležnosti.

3.     NASLOV. Naslov, vlasništvo, prava, i prava intelektualne svojine u, i prema, softveru i dokumentaciji ostaće u posedu HTC-a (uključujući i sve njegove relevantne snabdevače/licencere).  Ovaj softver je zaštićen zakonima o autorskim pravima Sjedinjenih Država i međunarodnih ugovora o zakonskim pravima.  Naslov, prava vlasnika i prava intelektualne svojine unutar i prema sadržaju kojem se pristupa preko softvera, uključujući i sadržaj koji se nalazi u datotekama za prikazivanje softverskog medija, biće zadržana od strane odgovarajućeg vlasnika sadržaja i može biti zaštićen primenjenim zakonom o autorskim pravima ili drugim zakonom.  Ova licenca vam NE daje prava na takve sadržaje.

4.     NAPOMENA I KLAUZULA O ODBIJANJU ODGOVORNOSTI: Digitalna kartografija može biti netačna i nepotpuna do izvesne mere. Raspoloživost i tačnost navigacije i povezanih usluga zavisi, između ostalog, i od bežičnih mreža i satelitskih sistema. Oni možda ne funkcionišu na svim područjima ili u svako doba. Stoga nikada nemojte isključivo da se oslanjate na gore navedeni materijal i usluge, npr. za komunikacije od suštinske važnosti poput hitnih slučajeva.   Ovaj proizvod ne treba koristiti od strane vozača motornog vozila prilikom vožnje. Uvek imajte slobodne ruke dok upravljate vozilom tokom vožnje. Poštujte sve lokalne zakone. Vaša prvenstvena briga treba da bude bezbednost na putu. Do najveće moguće mere dozvoljene primenjivim zakonom, HTC, njegove podružnice i licenceri se stoga odriču svake odgovornosti koja može nastati usled korišćenja ovog proizvoda i njegovog sadržaja.

5.     ODRICANJE OD ODGOVORNOSTI & OGRANIČENA ODGOVORNOST. SOFTVER, DOKUMENTACIJA I SADRŽAJ PRUŽENI SU "KAKVI JESU" BEZ BILO KAKVE GARANCIJE.  HTC NADALJE ODRIČE SVE GARANCIJE, UKLJUČUJUĆI BEZ OGRANIČENJA BILO KOJE PODRAZUMEVANE GARANCIJE POGODNE ZA TRGOVINU, KOJE ODGOVARAJU ODREĐENOJ SVRSI I NE PODLEŽU PREKRŠAJU.  SAV RIZIK KOJI SE JAVLJA PRILIKOM KORIŠĆENJA ILI UČINKA SOFTVERA, DOKUMENTACIJE I SADRŽAJA OSTAJE U VAŠIM RUKAMA.  NI U KOM SLUČAJU SE HTC I NJEGOVI ZAPOSLENI ILI LICENCERI ILI FILIJALE NEĆE SMATRATI ODGOVORNIMA ZA BILO KAKVU POSLEDIČNU, SLUČAJNU, NEPOSREDNU, POSEBNU, KAZNENU, ILI BILO KOJU DRUGU ŠTETU (UKLJUČUJUĆI I, BEZ OGRANIČENJA, ŠTETE ZA GUBITAK POSLOVNOG PROFITA, PREKIDA POSLOVANJA, GUBITKA POSLOVNIH INFORMACIJA, ILI DRUGE NOVČANE ŠTETE) KOJA NASTAJE IZ OVOG SPORAZUMA ILI KORIŠĆENJA ILI NESPOSOBNOSTI DA SE KORISTI SOFTVER, ILI SADRŽAJ, ČAK I AKO JE HTC BIO POSAVETOVAN O MOGUĆNOSTI TAKVIH ŠTETA. UKUPNA ODGOVORNOST HTC-a ZA BILO KAKVU ŠTETU POD OVIM SPORAZUMOM NIKADA NEĆE NADMAŠITI KUPOVNU CENU KOJU STE PLATILI ZA HTC PROIZVOD.
  
Nijedan softver nije otporan na greške bilo da je od HTC-a ili od treće strane.  Tamo gde ste vi/kupac instalirali softver na uređaju, HTC nije odgovoran za njegovo funkcionisanje na uređaju. Softver je dizajniran za sisteme koji ne zahtevaju performanse bezbedne na otkaze.  Ne smete koristiti softver u bilo kom uređaju ili sistemu gde bi greška softvera mogla da dovede do predvidivog rizika od gubitaka, povrede ili smrti bilo koje osobe.  Ovo uključuje i njegovo korišćenje u nuklearnim postrojenjima, komunikacionim ili navigacionim sistemima za avione, kontroli vazdušnog saobraćaja ili da se koristi u rizičnim i opasnim situacijama ili okruženju.

6.     JEMSTVO.  Saglasni ste s tim da smatrate nedužnima, da dajete jemstvo i branite HTC, njegove službenike, direktore i zaposlene, od bilo kakvog gubitka, štete, globe i troškova (uključujući i naknade advokata i troškove) koji se javljaju ili su povezani sa bilo kakvom tvrdnjom da ste (i) videli, preuzeli, šifrovali, kompresovali, kopirali ili preneli bilo koji materijal (osim onih koje je pružio HTC) u povezanosti sa softverom, u kršenju prava neke druge strane ili u kršenju bilo kog zakona, ili (ii) u kršenju bilo kojih uslova ovog licencnog ugovora.  Ukoliko uvozite ovaj softver iz Sjedinjenih Država ili Evropske Unije, daćete jemstvo i smatrati HTC nedužnim za bilo koje troškove oko uvoza i izvoza ili druga potraživanja koja nastaju prilikom uvoza.  
 
7.     Ukoliko ste agencija, odeljenje, ili entitet Vlade Sjedinjenih Država, ili ste osnovani u celini ili delimično od strane Vlade Sjedinjenih Država, tada 
(i) korišćenje, udvajanje, reprodukcija, puštanje u promet, modifikacija, prikazivanje ili prenos ovog HTC proizvoda i propratnog softvera i/ili dokumentacije, ograničeno je u skladu sa UMANJENIM ili OGRANIČENIM pravima kao što je opisano u bilo kom primenjivom DFARS-u ili FAR-u.  U slučaju konflikta između bilo kog FAR-a i/ili DFARS-a koji je primenjiv za licencirani Tele Atlas proizvod, konstrukcija koja pruža veća ograničenja po prava Vlade imaće kontrolu. Dobavljač/proizvođač je Tele Atlas North America, Inc., 11 Lafayette Street, Lebanon, NH 03766-1445. 603.643. 0330.  Licencirani Tele Atlas proizvodi su © 2006-2010 od strane Tele Atlasa. SVA SU PRAVA ZADRŽANA. U svrhu bilo kakve pripreme javnog prikazivanja pod bilo kojim saveznim, državnim ili lokalnim zakonom, postignuta je saglasnost oko toga da su licencirani Tele Atlas proizvodi poslovna tajna i komercijalni proizvod u vlasništvu i da nisu podložni prikazivanju, i da ste stoga 
(ii) vi saglasni da ćete zaštiti licencirane Tele Atlas proizvode od javnog prikazivanja i da ćete smatrati licencirane Tele Atlas proizvode izuzete od bilo kakvog statuta, zakona, propisa, ili koda, uključujući bilo koji Sunshine Act, Public Records Act, Freedom of Information Act, ili ekvivalent, koji omogućuje javni pristup i/ili reprodukciju ili korišćenje licenciranih Tele Atlas proizvoda.  U slučaju da se takvo izuzeće izazove pod bilo kojim zakonom, smatraće se prekršenim ovaj EULA i sva prava da se zadrži kopija ili da se koriste licencirani Tele Atlas proizvodi biće smatrani ukinutima i nevažećima.  Bilo koji primerak licenciranog Tele Atlas proizvoda koju poseduje nosilac licence biće odmah uništen.  Ukoliko neki sud ili kompetentni nadležni sud smatra ovu klauzulu nevažećom i nesprovodljivom, u celini ili delimično, iz bilo kog razloga, ovaj EULA će se smatrati nevažećim, u svojoj potpunosti, i svi primerci licenciranih Tele Atlas proizvoda biće odmah uništeni.

8.     Zabranjeno vam je da koristite norveške Tele Atlas® MultiNet® podatke da biste pravili komercijalne, opštenamenske, štampane ili digitalne mape, koje su slične osnovnim nacionalnim proizvodima Norwegian Mapping Authority-a; saglasni ste da bilo koji licencirani Tele Atlas proizvod koji sadrži podatke Kine, Indije i Koreje može biti podložan dodatnim odredbama i uslovima koje ćete imati na raspolaganju kad bude i Tele Atlasu na raspolaganju.  Podaci Kine, Indije i Koreje ne mogu se eksportovati od države od koje potiču.

9.     Zaveti i obaveze koje ste ovde preuzeli takođe su namenjeni u direktnu korist Tele Atlasa i Tele Atlas ih može upotrebiti direktno protiv vas, i razumete i saglasni ste sa time da materijal/servisi koje pruža Tele Atlas su "kakvi jesu" i sa svim potencijalnim greškama, i da se Tele Atlas odriče svih garancija, izričitih ili podrazumevanih.

10.     PREKID.  Ovaj licencni sporazum biće automatski prekinut ako propustite da postupate u skladu sa bilo kojim od uslova.  Od HTC-a se neće zatražiti nikakva napomena da bi se sproveo takav prekid. 

11.     Upravni zakon.  Gore navedene odredbe i uslovi biće upravljani zakonima države Wašington, SAD, bez uticaja na (i) konflikte zakonskih odredbi, ili (ii) Sporazuma Ujedinjenih Nacija o Ugovorima o Međunarodnoj Trgovini Dobrima.  Vi se stoga podlažete isključivoj sudskoj nadležnosti sudova države Vašington, SAD, u povezanosti sa bilo kakvim razmiricama  koje se pojavljuju u povezanosti sa ovim licencnim ugovorom.
