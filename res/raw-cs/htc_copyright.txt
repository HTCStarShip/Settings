Zákonné informace HTC
1. Autorská práva
2. Zásady ochrany osobních údajů společnosti HTC
3. PROHLÁŠENÍ O OCHRANĚ OSOBNÍCH ÚDAJŮ SPOLEČNOSTI HTC
4. Licenční smlouva koncového uživatele HTC 


1. Autorská práva

﻿Určitý software obsažený v tomto zařízení dodala nebo vyvinula společnost HTC Corporation.

Copyright © 2006-2011 HTC Corporation

Všechna práva vyhrazena.

Díla zde uvedená („Díla“) se vztahují na software, který vyvinula nebo který vlastní společnost HTC Corporation („HTC“) a který není k dispozici samostatně v rámci licence pro software s otevřeným zdrojem. Informace obsažené v Dílech jsou výlučným vlastnictvím společnosti HTC.  HTC uděluje zákonnému uživateli tohoto zařízení právo používat Díla výhradně v rámci legitimního provozu zařízení. V rámci této licence není uděleno žádné další právo, mimo jiné například právo na distribuci, reprodukci, úpravu a přenos.  Jakékoli jiné používání Děl je podmíněno písemným souhlasem společnosti HTC.
Používání veškerého příslušného softwaru (zahrnujícího komponenty, které společnosti HTC poskytli dodavatelé a poskytovatelé licence) spojeného s tímto zařízením, jež jste si zakoupili, podléhá podmínkám autorských práv takových dodavatelů a poskytovatelů licence.



 2. Zásady ochrany osobních údajů společnosti HTC

Zásady ochrany osobních údajů společnosti HTC 

Březen 2009

Vezměte laskavě na vědomí, že tyto zásady se vztahují pouze na informace sbírané a ukládané společností HTC Corporation („HTC“). Každé sdělení musí být odesláno prostřednictvím vašeho provozovatele bezdrátové sítě a váš provozovatel může mít k těmto sdělením přístup. Informace o tom, jak provozovatel bezdrátové sítě s vašimi údaji nakládá, najdete v jeho zásadách ochrany osobních údajů. 

Pokud se na svém zařízení HTC Android rozhodnete používat aplikace třetích stran, jakékoli informace, které tyto aplikace sbírají, mohou být třetím stranám odeslány a na tyto situace se nevztahují zásady ochrany osobních údajů společnosti HTC. Aplikace třetích stran mohou mít vlastní zásady ochrany osobních údajů, které byste měli pečlivě prozkoumat.

Proč HTC informace sbírá
Je možné, že z vašeho zařízení budeme sbírat nějaké informace a základní statistické údaje o používání pro diagnostiku problémů, trvalé zlepšení našich služeb a zajištění lepší uživatelské zkušenosti. 

Informace, které společnost HTC sbírá ve vztahu k zařízení HTC Android
Zařízením bylo přiděleno jedno nebo více unikátních identifikačních čísel. Tato identifikační čísla jsou spojena s vaším číslem IMEI, mobilním kódem země a kódem mobilní sítě vašeho zařízení (které je také uloženo vaším provozovatelem bezdrátové sítě), a umožní vašemu zařízení synchronizovat e-maily, kontakty a další služby. 
Mohou být sbírány, ale nikoli ukládány informace, jako je hardwarový model vašeho zařízení a verze softwaru Android, kterou používáte. Také můžeme sbírat informace o událostech na úrovni zařízení, jako jsou zhroucení. Žádná z těchto kategorií statistických údajů o používání neobsahuje informace na úrovni aplikace, například obsah e-mailů nebo záznamy telefonních hovorů. 
Informace sbírané aplikacemi třetích stran
Některé aplikace třetích stran vám umožní interakci a sdílení vašich informací s dalšími stranami kromě společnosti HTC. Pečlivě zvažte, zda s někým budete sdílet osobní informace.
Některé aplikace nebo funkce vašeho zařízení HTC Android mohou způsobit odeslání dalších informací společnosti HTC, ale způsobem, který s vámi osobně nemůže být identifikován. 
Vaše zařízení nám může poslat informace o vaší poloze (například Cell ID nebo informaci GPS). 
Při používání některých aplikací nebo funkcí mohou být odeslány informace do aplikace Google v souvislosti s vaším účtem Google, pokud jste se v této službě zaregistrovali. Pokud na svém zařízení HTC Android používáte standardní služby aplikace Google, například vytvářením nových kontaktů nebo událostí Kalendáře, potom tyto informace budou spojeny s vaším účtem Google a uloženy v souladu se zásadami ochrany osobních údajů pro tyto služby. Podobně pokud používáte aplikaci Android Market, budou se ve vašem účtu Google ukládat informace o vašich staženích, komentářích a hodnoceních a prostřednictvím vašeho účtu Google budou přístupné. Máte možnost tyto funkce zakázat nebo je nepoužívat, a v takovém případě Google tyto údaje nebude dostávat. 
Některé produkty a služby vám umožňují přizpůsobit si obsah, který dostáváte. U takových produktů a služeb může provozovatel ukládat vaše preference a informace, které poskytujete pro vlastní nastavení. 
Sdílení a přenos informací společnosti HTC třetím stranám
Společnost HTC může sdílet neosobní, souhrnné informace s vybranými třetími stranami. Takové informace vás však nebudou osobně identifikovat.
HTC může sdílet vaše informace se třetími stranami pro provádění funkcí, jako je fakturování a zúčtovávání souvisejících úkolů. Od těchto třetích stran se bude vyžadovat, aby s vašimi informacemi zacházely v souladu s příslušnými smlouvami společnosti HTC o důvěrné povaze nebo o zásadách ochrany osobních údajů. Společnost HTC také může vaše informace sdílet s vaším provozovatelem bezdrátové sítě, aby bylo možné provést funkce zákaznických služeb. 
Další využití
Společnost HTC může vaše informace použít ke zpracování vašich požadavků a k dodání služeb, provedení funkcí zákaznických služeb a zajištění lepších uživatelských zkušeností. 
Společnost HTC také může tyto informace použít v souhrnné formě k vývoji nových funkcí a ke zlepšení celkové kvality produktů a služeb. 
Volba služby
Některé z našich produktů a služeb nebo produktů a služeb třetích stran vám umožňují odmítnout shromažďování a sdílení určitých informací nebo odmítnout některé produkty, služby nebo funkce.
Zabezpečení informací
Informace, které společnost HTC obdrží, mohou být udržovány v souladu s Prohlášením o ochraně osobních údajů společnosti HTC. Prohlášení o ochraně osobních údajů společnosti HTC se nevztahuje na používání informací, které pošlete třetím stranám. 
Další informace
Zařízení HTC Android můžete, ale nemusíte používat k přístupu k určitým produktům a službám, jako je Gmail, Google Talk, YouTube, a Google Gears. Zásady ochrany osobních údajů každé služby popisují, jak se s vašimi osobními informacemi nakládá, když příslušnou službu využíváte. 
Zásady ochrany osobních údajů pro Gmail - http://mail.google.com/mail/help/privacy.html 
Zásady ochrany osobních údajů pro Google Talk - http://www.google.com/talk/privacy.html 
Zásady ochrany osobních údajů pro YouTube - http://www.youtube.com/t/privacy 
Zásady ochrany osobních údajů pro Google Gears - http://gears.google.com/privacy.html 

HTC dodržuje americké zásady ochrany osobních údajů Safe Harbor.



3. PROHLÁŠENÍ O OCHRANĚ OSOBNÍCH ÚDAJŮ SPOLEČNOSTI HTC

PROHLÁŠENÍ O OCHRANĚ OSOBNÍCH ÚDAJŮ SPOLEČNOSTI HTC

Společnost HTC Corporation („HTC“ nebo „Společnost“) vlastní a provozuje datovou síť HTC IT. Společnost HTC se zavazuje dodržovat pravidla ochrany osobních údajů uživatelů datové sítě HTC IT a vytvořila toto prohlášení s cílem představit postupy pro sběr informací na datové síti HTC IT.
Anonymní použití 
Většina materiálů dostupných na datové síti HTC IT je poskytována pro informativní účely a datovou síť HTC IT lze používat, aniž byste společnost HTC museli informovat o vaší osobě nebo poskytnout společnosti HTC jakákoli osobní data. Společnost HTC však může potřebovat informace o vaší osobě v souvislosti s vaším použitím datové sítě HTC IT.
Sběr informací
V souvislosti s používáním zařízení HTC může společnost HTC sbírat následující informace: poskytování našich služeb uživatelům, včetně zobrazení přizpůsobeného obsahu a inzerce; audity, výzkum a analýza pro udržování, ochranu a zlepšování našich služeb; zajištění technického fungování naší sítě; a vývoj nových služeb. 
Pokud se uživatelé dobrovolně zaregistrují do libovolného členského programu na webové stránce HTC, uživatel tím souhlasí s použitím poskytnutých osobních informací ke konkrétním účelům společnosti HTC, včetně, ne však bez omezení, účelů marketingu, služeb, průzkumů, rozesílacích seznamů pro bulletiny atd. Například při vstupu do klubu HTC e-Club bude pravděpodobně nutné poskytnout společnosti HTC určité osobní informace, například jméno, číslo mobilního telefonu, zemi, e-mailovou adresu a datum narození. Dále si uživatelé mohou vybrat zabezpečovací heslo, vyžádat si registraci produktu a přihlásit se k odběru bulletinu v jediném kroku. Ujišťujeme uživatele, že společnost HTC považuje ochranu osobních dat s náležitou vážností a implementuje odpovídající administrativní, technická a fyzická opatření zabezpečující informace o uživatelích proti ztrátě, krádeži a zneužití, stejně jako proti jejich libovolnému neoprávněnému zveřejnění, změně, zničení nebo přístupu k nim.
Pokud žádají uživatelé o kontakt ze strany zaměstnanců společnosti HTC, jsou požádáni o poskytnutí informací o jejich osobě a jejich společnostech. Tyto informace umožňují odpovídajícím zaměstnancům společnosti HTC včasně a účinně odpovědět na dotazy a požadavky zákazníka. Společnost HTC může sledovat názvy domén používaných uživateli a analyzovat tato data. V souladu s opatřeními tohoto prohlášení může společnost HTC používat shromážděná data k určitým účelům, včetně, ale bez omezení, účelů marketingových analýz, hodnocení služeb a plánování. Společnost HTC může prostřednictvím uvedené datové sítě HTC IT provádět průzkumy a další studie pro účely marketingu nebo plánování. Pokud jde o informace shromážděné z těchto průzkumů nebo studií a v případě zveřejnění odpovědí budou uživatelé vyrozuměni o jejich účasti a společnost HTC zveřejní pouze celkové informace týkající se uživatelů nespecifikující žádné osobní údaje o totožnosti konkrétní osoby. Bez ohledu na předcházející informace si v případech průzkumů umožňujících uživatelům předložení písemných komentářů a v případech oznámení společnosti HTC uživatelům o možnosti zveřejnění během provádění průzkumu společnost HTC vyhrazuje právo zveřejnit textové informace poskytnuté uživatelem prostřednictvím takového průzkumu za předpokladu, že nebudou zveřejněny žádné osobní údaje o totožnosti daného uživatele. Účast v průzkumech je zcela dobrovolná. Okolnosti, za nichž může společnost HTC zveřejnit celkové informace, zahrnují (bez omezení) sdílení výsledků průzkumu s návštěvníky webové stránky, poskytování dat o uživatelských preferencích a demografické informace inzerentům datové sítě HTC IT a zveřejňování celkových dat o využití v tiskové komunikaci.
Volitelné e-maily
Jakmile se uživatel přihlásí do klubu HTC e-Club, společnost HTC mu zašle automatický potvrzovací e-mail na zadaný e-mailový účet. Pro účely následných změn přihlášení k odběru bulletinu, například jeho vyžádání nebo zakázání, může uživatel po přihlášení do klubu HTC e-Club použít stránku Správa přihlášení. Uživatel může případně klepnout na poskytnutý odkaz v e-mailu bulletinu, který zajišťuje odebrání uživatele z rozesílacího seznamu společnosti HTC. Vyřízení jakéhokoli požadavku na zakázání odběru trvá systému nejméně třicet (30) dnů. Dále trvá serveru nejméně deset (10) pracovních dnů zastavení rozesílání e-mailů na danou e-mailovou adresu.
Soubory cookies a informace o sledování
Soubor cookie je malý soubor dat, který se odesílá do prohlížeče z webového serveru a uloží se na pevný disk počítače. V současné době vydává společnost HTC pouze jeden typ souborů cookies, který je dočasný a nastaví se pouze pokud uživatel vstoupí na stránku klepnutím na bannerový inzerát. Tyto soubory cookie slouží ke sledování účinnosti našich marketingových činností. Je třeba si uvědomit, že uživatel má různé možnosti nakládání se soubory cookie. Úpravou možností prohlížeče lze vybrat přijímání všech souborů cookie, oznamování nastavení souboru cookie nebo odmítnutí všech souborů cookie. Datovou síť HTC IT lze používat i v případě, že nechcete přijímat soubory cookies; jejich zakázáním však nemusí všechny vlastnosti a funkce stránky fungovat správně nebo vůbec.
Využití třetích stran jako subdodavatelů
Podle vlastního úsudku lze zaměstnat třetí strany jako dodavatele služeb, včetně, ale bez omezení, služeb doručení přihlášení k odběru e-mailů našim uživatelům. Naši subdodavatelé budou vyrozuměni ohledně dodržování pravidel nakládání s citlivými osobními údaji shodných s povinnostmi určenými v prohlášení o ochraně osobních údajů.  
Externí sítě
Naše Prohlášení o ochraně osobních údajů se vztahuje výhradně na datovou síť HTC IT. Vezměte prosím na vědomí, že společnost HTC nemá žádnou kontrolu nebo vliv na postupy ochrany osobních údajů používané na dalších stránkách a sítích. Společnost HTC doporučuje uživatelům datové sítě HTC IT dbát opatrnosti při opouštění datové sítě HTC IT a seznámit se s prohlášením o ochraně osobních údajů každé firemní webové stránky a sítě, kterou navštíví.
Ochrana osobních údajů mladistvých
Společnost HTC věnuje zvláštní pozornost ochraně osobních údajů mladistvých (věk mladistvých je určen zákony v zemi pobytu uživatele) a doporučuje rodičům/zákonným zástupcům aktivní účast při činnostech a zájmech jejich dětí nebo svěřenců. Společnost HTC se nezaměřuje cíleně na mladistvé. Společnost HTC neshromažďuje vědomě údaje o mladistvých. Pokud společnost HTC zjistí osobní údaje mladistvých, tyto údaje odstraní.
Zabezpečení
K zajištění neporušenosti sítě používá datová síť HTC IT opatření, jako například audity zabezpečení, používání šifrovacích nástrojů a softwaru a další opodstatněná bezpečnostní opatření a postupy. Interní přístup k osobním a neveřejným údajům uživatelů je omezen na administrátory sítě a jednotlivé osoby, které tyto údaje potřebují znát.
Vynucení
V případě, že společnost HTC zjistí, že bezpečnost datové sítě HTC IT byla narušena nebo došlo ke zveřejnění neveřejných údajů o uživateli třetím osobám následkem externí činnosti, včetně, ale bez omezení, externích útoků na zabezpečení údajů, společnost HTC podnikne přiměřená opatření, která považuje za odpovídající, včetně, ale bez omezení, interního vyšetřování a zpráv nebo oznámení nebo spolupráce s policejními či soudními orgány, bez ohledu na jiná ustanovení tohoto Prohlášení. Pokud společnost HTC zjistí, že osobní údaje uživatele poskytnuté na datové síti HTC IT byly zveřejněny způsobem, který je v rozporu s tímto Prohlášením o ochraně osobních údajů, společnost HTC podnikne přiměřené kroky k vyrozumění daného uživatele, v co nejkratším přiměřeném čase a podle zákona, o údajích, k jejich zveřejnění došlo, v rozsahu známém datové síti HTC IT. Společnost HTC si vyhrazuje právo zveřejnit informace o libovolném uživateli obsažené v přístupových protokolech, pokud to budeme považovat za nutné v zájmu ochrany našich systémů nebo podnikání. Konkrétně si společnost HTC vyhrazuje právo zveřejnit tyto údaje, pokud uživatel poruší aktuální nebo pozdější Podmínky použití nebo jiné zveřejněné pokyny nebo zahájí nebo se účastní libovolných nezákonných aktivit (nebo je z takové činnosti oprávněné podezřelý), a to i bez úředního vyrozumění, předvolání nebo jiného soudního nařízení, a zveřejnit tyto informace na základě soudních a úředních nařízení, předvolání, požadavků na předložení či jiných zákonných opatření.
Integrita dat
Společnost HTC zpracovává osobní informace pouze pro účely, pro něž byly sesbírány a v souladu s těmito Zásadami ochrany osobních údajů nebo příslušným pokynem pro ochranu osobních údajů dané služby. Naše postupy pro sběr, ukládání a zpracovávání dat kontrolujeme, abychom se ujistili, že sbíráme, ukládáme a zpracováváme osobní informace potřebné k zajištění nebo zlepšení našich služeb. Provádíme rozumné kroky, abychom zajistili, že osobní informace, které zpracováváme, jsou přesné, kompletní a aktuální, ale aktualizace a oprava osobních informací zcela závisí na našich uživatelích, kdykoli je to zapotřebí.
Aktualizace prohlášení o ochraně osobních údajů
Při aktualizaci Prohlášení o ochraně osobních údajů zveřejní společnost HTC změněnou verzi i její datum účinnost na této stránce.
Žádné záruky
Přestože toto Prohlášení o ochraně osobních údajů vyjadřuje normy společnosti HTC pro nakládání s osobními údaji, společnost HTC nemůže ručit za jejich plnění za všech okolností. Určité faktory vyšší moci mohou mít za následek zveřejnění údajů. Proto se společnost HTC zříká veškerých záruk nebo výkladů souvisejících s údržbou nebo nezveřejněním osobních údajů.



4. Licenční smlouva koncového uživatele HTC

Licenční smlouva koncového uživatele HTC

DŮLEŽITÉ – PEČLIVĚ SI TYTO POKYNY PŘEČTĚTE PŘED POUŽÍVÁNÍM TOHOTO SOFTWARE: Tato Licenční smlouva („Licenční smlouva“) pro určitý produkt HTC je právní smlouvou mezi vámi (fyzickou nebo právnickou osobou) a společností HTC Corporation a jejími dalšími dodavateli a poskytovateli licence (souhrnně „HTC“) pro veškerý příslušný software (zahrnující komponenty, které společnosti HTC poskytli dodavatelé a poskytovatelé licence) spojený s produktem HTC, který jste zakoupili („Software“).  

PŘIJETÍM NA ZÁKLADĚ AKTIVACE, POUŽÍVÁNÍ, STAHOVÁNÍ NEBO INSTALACE TOHOTO TELEFONU A/NEBO SOFTWARU SE ZAVAZUJETE DODRŽOVAT PODMÍNKY TÉTO LICENČNÍ SMLOUVY.

Pokud před tím, než dáte najevo přijetí na základě aktivace, používání, stahování nebo instalace tohoto telefonu a/nebo Softwaru, se rozhodnete, že nesouhlasíte s podmínkami této Licenční smlouvy, nemáte právo Software používat a měli byste: (i) okamžitě Software vrátit společnosti HTC nebo jej smazat; nebo, (ii) pokud jste zakoupili produkt HTC, na němž je Software předinstalován společností HTC nebo jejím jménem, okamžitě vraťte produkt HTC a doprovodný Software a položky (včetně dokumentace a balení) společnosti HTC nebo autorizovanému distributorovi HTC, od něhož jste produkt HTC zakoupili.

Software s otevřeným zdrojem 
Některé části Software obsahují softwarové soubory, na které se vztahují určité licenční smlouvy pro software s otevřeným zdrojem, potom se na takové softwarové soubory s otevřeným zdrojem vztahují upozornění a dodatečné podmínky, o kterých je zmínka v této části.  Tyto softwarové soubory s otevřeným zdrojem se poskytují „TAK, JAK JSOU“ v maximální míře povolené platnými zákony.

V souvislosti se soubory s otevřeným zdrojem zde obsaženými prosím přejděte do části „Licence pro software s otevřeným zdrojem“ umístěné v části Nastavení\O telefonu\Zákonné informace na zařízení, kde najdete příslušné informace o autorských právech a licenční podmínky.  Kopii licence Apache, verze 2.0 můžete získat na adrese http://www.apache.org/licenses/LICENSE-2.0.  Kopii všeobecné licence pro veřejnost pro GNU, verze 2 můžete také získat na adrese Free Software Foundation, Inc., 51 Franklin Street, Fifth Floor, Boston, MA  02110-1301, USA.  

Tři roky po zakoupení Softwaru můžete získat kopii zdrojového kódu odpovídajícího binárním datům souboru licencovaného GPL tak, že pošlete žádost zákaznickým službám HTC na adrese www.htc.com, a HTC vám pošle odkaz na příslušný zdrojový kód.
 
JAKÝKOLI SOFTWARE TŘETÍ STRANY, KTERÝ MŮŽE BÝT DODÁN SE SOFTWAREM, MŮŽETE POUŽÍVAT.  POKUD SE TENTO SOFTWARE TŘETÍ STRANY ROZHODNETE POUŽÍVAT, BUDE SE TAKOVÉ POUŽÍVÁNÍ ŘÍDIT LICENČNÍ SMLOUVOU PŘÍSLUŠNÉ TŘETÍ STRANY.  SPOLEČNOST HTC NENÍ ZODPOVĚDNÁ ZA JAKÝKOLI SOFTWARE TŘETÍCH STRAN A NEPONESE ŽÁDNOU ODPOVĚDNOST ZA VAŠE VYUŽÍVÁNÍ TAKOVÉHO SOFTWARU.

1. UDĚLENÍ LICENCE.  Společnost HTC vám tímto uděluje nevýlučnou, nepřenosnou a omezenou licenci na používání Softwaru a případné související dokumentace („Dokumentace“) v souladu s následujícími podmínkami: 

Software budete využívat pouze ve spojení s příručním zařízením, do kterého byl Software původně vložen.  

2. LICENČNÍ OMEZENÍ.

a) S výjimkou v rozsahu jinak výhradně a jednoznačně autorizovaného společností HTC nebo v rozsahu, v jakém jsou taková omezení explicitně zakázána příslušnými zákony, NESMÍTE: (i) dovolit dalším osobám používat Software; (ii) upravit, přeložit, provádět zpětné inženýrství, dekompilaci nebo rozklad (s výjimkou v rozsahu, kdy je toto omezení výslovně zakázáno zákonem) nebo vytvořit odvozená díla na základě Softwaru nebo Dokumentace; (iii) kopírovat Software nebo dokumentaci (s výjimkou zálohy pro opravu či náhradu, pokud tato záloha není nainstalována nebo používána na nějakém počítači, a má se vymazat či zničit okamžitě po provedení opravy či náhrady. jakékoli jiné kopie Softwaru jsou v rozporu s touto Smlouvou); (iv) pronajímat, převádět, poskytovat v rámci sublicence nebo jinak převádět práva k Softwaru či Dokumentaci; (v) odstraňovat případné vlastnické poznámky či štítky ze Softwaru nebo Dokumentace; nebo (vi) přidávat, integrovat nebo kombinovat další software se Softwarem.   Jakékoli zakázané používání znamená okamžité ukončení vaší licence k Softwaru.  

b) Souhlasíte, že Software a Dokumentaci budete používat pouze způsobem, který odpovídá všem platným zákonům v jurisdikcích, ve kterých Software a Dokumentaci používáte, včetně, nikoli však výhradně, platných omezení v souvislosti s příslušnými autorskými právy a dalšími právy na duševní vlastnictví a/nebo exportními předpisy. 
    
c) Software budete používat pouze pro soukromé, nekomerční potřeby.  Software nebudete používat pro poskytování komerčních služeb či aplikací ani v rámci takových služeb či aplikací.  Nebudete Software používat ve snaze nebo ve spojení se zařízením, programem nebo službou určenou k obejití technologických opatření zavedených k řízení přístupu k souboru s obsahem nebo právům v tomto souboru nebo jiného díla chráněného autorskými právy jakékoli jurisdikce.

3. TITUL.  Titul, vlastnictví, práva a práva na duševní vlastnictví v Softwaru a Dokumentaci a k Softwaru a Dokumentaci zůstávají společnosti HTC (včetně všech jejích příslušných dodavatelů a poskytovatelů licence).  Software je chráněn autorským právem Spojených států a mezinárodními úmluvami o autorských právech.  Titul, vlastnická práva a práva na duševní vlastnictví v obsahu a k obsahu, k nimž přistoupíte prostřednictvím Softwaru, včetně obsahu obsaženého v mediálních demonstračních souborech Softwaru, si ponechává vlastník příslušného Obsahu a mohou být chráněny platným autorským právem nebo jinými zákony.  Tato licence vám k takovému Obsahu nedává ŽÁDNÁ práva.

4. PRÁVNÍ OMEZENÍ ZÁRUKY A OMEZENÍ ODPOVĚDNOSTI.  SOFTWARE, DOKUMENTACE A OBSAH JSOU POSKYTOVÁNY TAK, JAK JSOU BEZ JAKÉKOLI ZÁRUKY.  SPOLEČNOST HTC SE DÁLE ZŘÍKÁ JAKÝCHKOLI ZÁRUK, VČETNĚ, ALE BEZ OMEZENÍ, PŘEDPOKLÁDANÝCH ZÁRUK PRODEJNOSTI, VHODNOSTI PRO URČITÝ ÚČEL A NEPORUŠENÍ SMLOUVY.  VEŠKERÉ RIZIKO VYPLÝVAJÍCÍ Z POUŽÍVÁNÍ NEBO VÝKONU SOFTWARU, DOKUMENTACE A OBSAHU NESETE VY SAMI.  V ŽÁDNÉM PŘÍPADĚ NEBUDOU SPOLEČNOST HTC A JEJÍ ZAMĚSTNANCI NEBO POSKYTOVATELÉ LICENCE ČI PARTNEŘI NÉST ODPOVĚDNOST ZA JAKÉKOLI NÁSLEDNÉ, NÁHODNÉ, NEPŘÍMÉ, ZVLÁŠTNÍ, TRESTNÍ ČI JINÉ ŠKODY (VČETNĚ, ALE BEZ OMEZENÍ, ŠKOD V DŮSLEDKU ZTRÁTY OBCHODNÍCH ZISKŮ, PŘERUŠENÍ OBCHODNÍ ČINNOSTI, ZTRÁTY OBCHODNÍCH INFORMACÍ NEBO JINÉ FINANČNÍ ZTRÁTY) VYPLÝVAJÍCÍ Z TÉTO SMLOUVY NEBO POUŽÍVÁNÍ ČI NESCHOPNOSTI POUŽÍVAT TENTO SOFTWARE NEBO OBSAH, I KDYŽ SNAD SPOLEČNOST HTC BYLA NA MOŽNOST TAKOVÝCH ZTRÁT UPOZORNĚNA. CELKOVÁ ODPOVĚDNOST SPOLEČNOSTI HTC ZA JAKÉKOLI ŠKODY VYPLÝVAJÍCÍ Z TÉTO SMLOUVY NIKDY NEPŘESÁHNE KUPNÍ CENU ZAPLACENOU ZA PRODUKT HTC, KTERÝ JSTE ZAKOUPILI.
  
5. ODŠKODNĚNÍ.  Souhlasíte, že společnost HTC, její představitele, ředitele a zaměstnance budete krýt, nebudete je považovat za zodpovědné a budete je hájit v případě jakýchkoli ztrát, škod, pokut a výdajů (včetně honoráře a nákladů na advokáty) vyplývajících nebo souvisejících s tvrzeními, že jste (i) shlédli, stáhli si, zašifrovali, zkomprimovali, zkopírovali nebo přenesli materiály (jiné než materiály poskytované společností HTC) v souvislosti se Softwarem, čímž došlo k porušení práv jiné strany nebo k porušení zákona, nebo jste (ii) porušili některou z podmínek této Licenční smlouvy.  Pokud Software dovážíte ze Spojených států nebo z Evropské unie, nebudete společnost HTC považovat za zodpovědnou a budete ji krýt před jakýmikoli dovozními a vývozními cly a jinými nároky vyplývajícími z takového dovozu.  Souhlasíte, že veškeré záležitosti vyplývající z této Smlouvy se budou řídit zákony státu Washington ve Spojených státech (vyjma kolize právních norem).

6. UKONČENÍ.  Tato Licenční smlouva automaticky skončí, pokud nedodržíte kteroukoli z jejích podmínek.  Není nutné, aby společnost HTC takové ukončení oznámila nějakým oznámením.
