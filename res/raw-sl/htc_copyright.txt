Pravne informacije HTC
1.	Avtorske pravice
2.	Pravilnik o zasebnosti
3.	Izjava o varovanju zasebnosti
4.	Licenčna pogodba za končne uporabnike 



1.	Avtorske pravice

Del programske opreme v tej napravi je prispevalo oziroma razvilo podjetje HTC Corporation.

Avtorske pravice © [2006 - 2011] HTC Corporation

Vse pravice pridržane.

Izdelki (v nadaljevanju „izdelki“), ki so predmet te pogodbe, so programska oprema, ki jo je razvilo ali ki si jo lasti podjetje HTC Corporation (v nadaljevanju „podjetje HTC“), in ne izdelki, ki so bili ločeno izdani v okviru odprtokodnih programskih licenc. Vsi podatki v izdelkih so izključna last podjetja HTC. Podjetje HTC zakonitim uporabnikom naprave podeljuje pravico do uporabe izdelkov izključno v okviru zakonite uporabe naprave. Ta licenčna pogodba drugih pravic ne dodeljuje, med drugim so izključene tudi pravice do distribucije, razmnoževanja, spreminjanja in prenašanja. Za vse ostale načine uporabe izdelkov si je treba pridobiti pisno dovoljenje podjetja HTC.

Ti pogoji za uporabo avtorskih pravic dobaviteljev/dajalcev licenc veljajo za vso zadevno programsko opremo (vključno s komponentami, ki so jih HTC posredovali dobavitelji in dajalci licenc), ki ste jo prejeli z nakupom te naprave.



2.	Pravilnik o zasebnosti

Pravilnik o zasebnosti podjetja HTC

Marec 2009

Prosimo pomnite, da ta pravilnik velja le za informacije, ki jih zbira in hrani HTC Corporation (v nadaljevanju „podjetje HTC“). Vsa komunikacija se pošilja preko omrežja vašega ponudnika brezžičnih storitev, zato bo imel ta do nje dostop. Za informacijo o tem, kako z vašimi podatki ravna vaš ponudnik brezžičnih storitev, si oglejte njegov pravilnik o zasebnosti

Če se odločite na svoji napravi HTC Android uporabljati aplikacije tretjih oseb, za podatke, ki jih te aplikacije zbirajo in posredujejo tretjim osebam, Pravilnik o zasebnosti podjetja HTC ne velja. Aplikacije tretjih oseb imajo morda svoje lastne pravilnike o zasebnosti in priporočamo, da jih pozorno preberete.

Zakaj podjetje HTC zbira podatke

Nekatere podatke in osnovne statistike z vaše naprave zbiramo, da bi z njihovo pomočjo diagnosticirali težave, nenehno izboljševali svoje storitve in uporabnikom zagotovili boljšo izkušnjo.
 
Podatki o naprave HTC Android, ki jih zbira podjetje HTC

a)	Naprave imajo eno ali več edinstvenih identifikacijskih številk. Te identifikacijske številke so povezane z vašo številko IMEI, mobilno številko države in mobilno številko omrežja, v katerem napravo uporabljate (kar prav tako hrani vaš ponudnik brezžičnih storitev) in omogočajo vaši napravi sinhronizacijo vaše e-pošte, stikov in drugih storitev.
b)	Podatki, kot je model strojne opreme v vaši napravi in različica nameščene programske opreme Android, bodo morda zbrani, vendar ne bodo shranjeni. Razen tega bomo zbrali nekaj podatkov o dogodkih na napravi, kot so zrušitve. Nobeden od omenjenih razredov uporabniških statistik ne vsebuje aplikacijskih podatkov kot so vsebina e-poštni sporočil ali zapisov o klicih.

Zbiranje podatkov o aplikacijah tretjih oseb

a)	Nekatere aplikacije tretjih oseb vam bodo ponudile možnosti navezovanja stikov in souporabe vaših podatkov z osebami izven podjetja HTC. Premislite, preden dopustite uporabo svojih podatkov tretjim osebam.
b)	Nekatere aplikacije in funkcije vaše naprave HTC Android bodo podjetju HTC morda posredovale še ostale vaše podatke, tako da tega sploh ne boste opazili.
c)	Vaša naprava nam lahko posreduje podatke o vaši lokaciji (na primer identifikacijske podatke o celici omrežja ali podatke GPS).
d)	Nekatere aplikacije ali funkcije bodo vaše podatke, shranjene v vašem morebitnem računu Google, morda posredovale podjetju Google. Če na svoji napravi HTC Android uporabljate standardne storitve Google, na primer, če ustvarite nove stike ali koledarske dogodke, bodo ti podatki povezani z vašim računom Google in shranjeni v skladu s pravilnikom o zasebnosti, ki velja za zadevne storitve. Tudi če uporabljate storitev Android Market, bodo podatki o vaših prenosih, sporočilih in ocenah prav tako shranjeni in dostopni preko vašega računa Google. Te funkcije boste lahko onemogočili oziroma vam jih ni treba uporabljati, tako da podjetje Google takšnih podatkov ne bo prejelo.
e)	Nekateri izdelki in storitve vam omogočajo prilagajanje prejetih vsebin. Ponudniki teh izdelkov in storitev bodo morda shranili vaše osebne nastavitve in podatke, ki ste jih vnesli pri prilagajanju.

Souporaba in posredovanje podatkov, ki jih je zbralo podjetje HTC, tretjim osebam

a)	Podjetje HTC bo nekatere neosebne zbrane podatke morda posredovalo izbranim tretjim osebam. Ti podatki pa vas nikakor ne bodo osebno identificirali.
b)	Podjetje HTC bo podatke morda posredoval tretjim osebam le za izvajanje potrebnih dejavnosti kot so izdajanje računov in plačevanje. Te tretje osebe bodo zavezane k spoštovanju vaših podatkov v skladu z veljavnimi sporazumi o zaupnosti in pravilniki o zasebnosti podjetja HTC. Podjetje HTC bo vaše podatke morda posredoval tudi vašemu ponudniku brezžičnih storitev za potrebe lažjega izvajanja storitev za stranke.

Drugi načini uporabe

a)	Podjetje HTC bo vaše podatke po potrebi uporabilo za obdelavo vaših zahtevkov in za zagotavljanje storitev, izvajanje dejavnosti storitev za stranke in da bi vam lahko zagotovilo boljšo uporabniško izkušnjo.
b)	Podjetje HTC bo te podatke v zbirni obliki morda uporabilo tudi za razvoj novih funkcij in za izboljšanje splošne kakovosti svojih izdelkov in storitev.

Izbira storitev

Nekateri naši izdelki in storitve ter nekateri izdelki in storitve tretjih oseb vam omogočajo, da se izognete nekaterim vrstam zbiranja in souporabe podatkov oziroma da se izognete uporabi določenih izdelkov, storitev ali funkcij.
 
Varnost podatkov

Podjetje HTC bo prejete podatke hranilo v skladu z izjavo o varovanju zasebnosti. Izjava o varovanju zasebnosti podjetja HTC ne zadeva tega, kako bodo vaše podatke uporabljale tretje osebe, katerim ste jih posredovali.

Dodatne informacije

Naprava HTC Android vam omogoča dostop do določenih izdelkov in storitev kot so Gmail, Google Talk, YouTube in Google Gears, ki pa vam jih ni treba uporabljati. Vsaka storitev ima svoj lastni pravilnik o zasebnosti, ki opisuje, kako bo določena storitev med uporabo ravnala z vašimi osebnimi podatki.

‧	Pravilnik o zasebnosti Gmail – http://mail.google.com/mail/help/privacy.html
‧	Pravilnik o zasebnosti Google Talk – http://www.google.com/talk/privacy.html
‧	Pravilnik o zasebnosti YouTube – http://www.youtube.com/t/privacy
‧	Pravilnik o zasebnosti Google Gears – http://gears.google.com/privacy.html

Podjetje HTC spoštuje sklop ameriških načel varovanja zasebnosti z nazivom Safe Harbor (varni pristan).



3.	Izjava o varovanju zasebnosti

IZJAVA O VAROVANJU ZASEBNOSTI PODJETJA HTC

HTC Corporation (v nadaljevanju „podjetje HTC“ ali „podjetje“) si lasti in upravlja s podatkovnim omrežjem HTC IT. Podjetje HTC je zavezano k varovanju zasebnosti uporabnikov podatkovnega omrežja HTC IT in je to izjavo pripravilo, da bi opisalo prakse zbiranja podatkov v okviru podatkovnega omrežja HTC IT.

Anonimna uporaba

Večina materiala, ki je na voljo v okviru podatkovnega omrežja HTC IT, je objavljenega le v informativne namene in podatkovno omrežje HTC IT boste lahko v glavnem uporabljali, ne da bi morali podjetju HTC identificirati ali mu posredovati kakršne koli osebne podatke. Podjetje HTC pa bo vaše podatke morda potrebovalo zaradi vašega načina uporabe podatkovnega omrežja HTC IT.

Zbiranje podatkov

Podjetje HTC bo zaradi lažje uporabe naprav HTC po potrebi zbiralo naslednje podatke: za potrebe zagotavljanja naših storitev uporabnikom, vključno s prikazom prilagojene vsebine in oglasov; za potrebe revizij, raziskovanja in analiz, namenjenih vzdrževanj, zaščiti in izboljševanju naših storitev; za potrebe zagotavljanja ustreznega tehničnega delovanja naših omrežij in za razvoj novih storitev.

Če se uporabnik prostovoljno prijavi v katerega koli od članskih programov na spletni strani HTC, s tem dovoljuje podjetju HTC uporabo njegovih osebnih podatkov za določene namene. Ti med drugim vključujejo trženje, prodajo, storitve, ankete, e-poštne sezname za glasila itd. Uporabniki bodo morali na primer s pridružitvijo e-klubu HTC podjetju HTC posredovati nekaj osebnih podatkov kot so ime, številko mobilnega telefona, e-poštni naslov, državo izvora in datum rojstva. Razen tega bodo uporabniki lahko izbrali svoje varnostno geslo, registrirali svoj izdelek in naročili prejemanje glasila v enem preprostem koraku. Prosimo zaupajte nam, da podjetje HTC jemlje varovanje podatkov naših uporabnikov zelo resno in da izvedlo vse ustrezne skrbniške, tehnične in fizične ukrepe, potrebne za zaščito uporabniških podatkov pred izgubo, krajo in zlorabami ter pred vsakršnim nepooblaščenim razkrivanjem, spreminjanjem, uničevanjem ali dostopom.
Med vlaganjem zahtevka po stiku z zadevnim osebjem podjetja HTC uporabnike zaprosimo za njihove osebne podatke in podatke o njihovih podjetjih. Ti podatki zadevnemu osebju podjetja HTC omogočajo pravočasen in učinkovit odziv na vprašanja in zahtevke strank. Podjetje HTC bo po potrebi sledilo imenu domene uporabnikov in te podatke analiziralo. V skladu z določili te izjave si podjetje HTC pridržuje pravico do uporabe zbranih podatkov v različne namene, med drugim za tržne analize, postopke vrednotenja storitev in za načrtovanje. S pomočjo omenjenega podatkovnega omrežja HTC IT lahko podjetje HTC izvaja ankete in druge študije za namene trženja in načrtovanja. Za podatke, ki bodo zbrani v takšnih anketah in študijah, podjetje HTC jamči, da bo v primeru javne objave izidov obvestilo svoje uporabnike o njihovem sodelovanju in da bodo objavljeni le njihovi zbirni podatki, ne da bi pri tem razkrili osebne podatke, s katerimi bi bilo mogoče identificirati posamezne uporabnike. Ne glede na omenjeno si podjetje HTC v primerih, v katerih ankete omogočajo uporabnikom vnašanje pisnih mnenj in kjer je vnaprej navedeno, da bodo ta mnenja morda objavljena, pridržuje pravico do objave besedila, ki ga je uporabnik vnesel v anketi, ne da bi pri tem razkrili osebne podatke, s katerimi bi bilo mogoče zadevnega uporabnika identificirati. Sodelovanje v takšnih anketah je povsem prostovoljno. Okoliščine, v katerih podjetje HTC objavlja takšne zbirne podatke, so med drugim souporaba izidov anket z obiskovalci spletne strani, zagotavljanje podatkov o uporabniških prilagoditvah in/ali demografskih podatkov oglaševalcem podatkovnega omrežja HTC IT ter objavljanje podatkov o splošni uporabi v stikih z mediji.

E-poštna sporočila o včlanitvi

Podjetje HTC bo uporabniku na njegov e-poštni račun ob včlanitvi v e-klub HTC poslalo samodejno potrditveno e-poštno sporočilo. Uporabnik lahko svoje nastavitve za naročnine na elektronska glasila naknadno spreminja na strani Upravljanje z naročninami, po prijavi v spletno stran e-kluba HTC. Namesto tega lahko uporabnik zahteva odstranitev s seznama za pošiljanje e-poštnih sporočil s klikom na povezavo v e-poštnem sporočilu z zadevnim glasilom. Sistem bo za izvedbo postopka odstranitve s seznama za pošiljanje e-poštnih sporočil potreboval vsaj trideset (30) dni. Razen tega bo potrebnih vsaj deset (10) delovnih dni, da bi strežnik prenehal pošiljati e-poštna sporočila na zadevni e-poštni naslov.

Piškotki in informacije za sledenje

Piškotek vsebuje majhno količino podatkov, ki jih spletni strežnik pošlje brskalniku in jih shrani na trdem disku vašega računalnika. Podjetje HTC trenutno pošilja le eno vrsto začasnih piškotkov, ki se namestijo le, če uporabnik vstopi na stran s klikom na oglasno pasico. Te piškotke uporabljamo za ugotavljanje učinkovitosti naših trženjskih dejavnosti. Prosimo pomnite, da lahko nastavitve sprejemanja piškotkov nastavljate po svojih željah. V nastavitvah brskalnika lahko izberete sprejemanje vseh piškotkov, sprejemanje piškotkov po vaši izbiri ali zavračanje vseh piškotkov. Podatkovno omrežje HTC IT lahko uporabljate tudi, če ne sprejemate piškotkov, čeprav nekatere storitve in funkcije na spletni strani brez piškotkov morda ne bodo delovale pravilno ali sploh ne bodo delovale.

Uporaba storitev podizvajalcev

Pridržujemo si pravico do uporabe storitev podizvajalcev, med drugim tudi pri storitvah dostavljanja naročenih e-poštnih sporočil našim uporabnikom. Od svojih podizvajalcev bomo med delom z občutljivimi osebnimi podatki zahtevali spoštovanje obveznosti glede zaupnosti v skladu z našo izjavo o varovanju zasebnosti.

Zunanja omrežja

Naša izjavo o varovanju zasebnosti velja le za podatkovno omrežje HTC IT. Prosimo pomnite, da podjetje HTC nima vpliva na prakse glede varovanja zasebnosti na drugih straneh in omrežjih. Podjetje HTC uporabnike podatkovnega omrežja HTC IT poziva k pazljivosti ob prehodu iz podatkovnega omrežja HTC IT na druge strani in k branju izjav o varovanju zasebnosti na strani vsakega podjetja in omrežja, ki ga obiščejo.
 
Zasebnost mladoletnikov

Podjetje HTC še posebej ščiti zasebnost mladoletnikov (upošteva se starostna meja mladoletnosti v skladu z zakonodajo države, v kateri se nahajate) in poziva starše in skrbnike k aktivni udeležbi pri dejavnostih in interesih njihovih mladoletnikov. Ciljna publika podjetja HTC niso mladoletniki. Podjetje HTC ne bo zavestno zbiralo podatkov mladoletnikov. Podjetje HTC bo ob odkritju osebnih podatkov mladoletnikov te podatke izbrisalo.

Varnost

Pri zaščiti neokrnjenosti omrežja v okviru podatkovnega omrežja HTC IT med drugim izvajamo ukrepe varnostnih revizij, uporabe orodij in programske opreme za šifriranje in ostale ustrezne varnostne ukrepe ter postopke. Notranji dostop do zasebnih in nejavnih osebnih podatkov imajo le skrbniki omrežja in posamezniki, ki tak dostop potrebujejo v skladu z okoliščinami.

Uveljavljanje pravic

Če podjetje HTC izve za ogroženost varnosti podatkovnega omrežja HTC IT ali za razkritje nejavnih podatkov nepooblaščenim tretjim zahtevam zaradi zunanjega vpliva, kar med drugim pomeni zunanje napade na varnost, bo izvedlo vse ustrezne ukrepe, med drugim notranje preiskave in poročanje, obveščanje ter sodelovanje z organi kazenskega pregona, ne glede na ostala določila te izjave. Če podjetje HTC izve za razkritje osebnih podatkov v podatkovnem omrežju HTC IT na način, ki ni dovoljen v skladu s to izjavo o varovanju zasebnosti, bo o tem, če bo to le mogoče, čim prej in v skladu z zakonodajo obvestilo prizadetega uporabnika o tem, kateri njegovi podatki so bili razkriti po informacijah, dostopnih podatkovnemu omrežju HTC IT. Podjetje HTC si pridržuje pravico do razkritja uporabniških podatkov iz naših dnevnikov dostopa v primerih, ko lahko upravičeno menimo, da bi to zaščitilo naše sisteme ali poslovanje. Zlasti pa si podjetje HTC pridržuje pravico do razkritja podatkov, če je uporabnik prekršil trenutno veljavne ali prihodnje pogoje uporabe ali druge objavljene smernice ali če je sprožil ali sodeloval (ob utemeljenem sumu) v kakršnih koli nezakonitih dejavnostih, pristojnemu sodišču, vladnim organom, na poziv civilnih ustanov, ob zahtevku za razkritje in na ostale pozive v skladu z zakonodajo tudi brez sodnega poziva, pooblastila ali naloga.

Celovitost podatkov

Podjetje HTC osebne podatke obdeluje le za namene, v katere je te podatke zbiralo, in v skladu s tem pravilniku o zasebnosti in vsemi ostalimi veljavnimi izjavami o zasebnosti, ki veljajo za posamezne storitve. Svoje prakse zbiranja, hranjenja in obdelave podatkov redno preverjamo, da bi zagotovili, da zbiramo, hranimo in obdelujemo le tiste osebne podatke, ki so potrebni za zagotavljanje ali izboljševanje naših storitev. Izvajamo vse potrebne ukrepe, da bi zagotovili točnost, celovitost in veljavnost osebnih podatkov, vendar se za posodobitve in popravke njihovih osebnih podatkov zanašamo na svoje uporabnike.

Posodabljanje izjave o varovanju zasebnosti

Ob posodobitvi izjave o varovanju zasebnosti bo podjetje HTC na svoji spletni strani objavilo tako spremenjeno različico izjave kot tudi datum začetka njene veljavnosti.
 
Jamstev ne zagotavljamo

Čeprav ta izjava o varovanju zasebnosti izraža standarde vzdrževanja zasebnih podatkov podjetja HTC, slednje ne more jamčiti izpolnjevanja teh standardov v vseh okoliščinah. Zgodi se lahko, da bodo podatki razkriti zaradi dejavnikov izven našega nadzora. Zato podjetje HTC zavrača vsakršna jamstva ali odgovornost za vzdrževanje in nerazkritje zasebnih podatkov.



4.	Licenčna pogodba za končne uporabnike

HTC – Licenčna pogodba za končnega uporabnika in Zavrnitev odgovornosti za izdelke s funkcijo navigacije

POZOR: Upoštevajte, da se lahko ta Licenčna pogodba vsebinsko razlikuje od licenčne pogodbe za končnega uporabnika, ki velja v okviru garancije. 

POMEMBNO – PRED UPORABO PROGRAMSKE OPREME NATANČNO PREBERITE NASLEDNJE: Ta Licenčna pogodba in Zavrnitev odgovornosti (»Licenčna pogodba«) za določen izdelek in/ali programsko/strojno opremo HTC, ki je vključena v tak izdelek, velja kot zakonit dogovor med vami (posameznikom ali pravno osebo) in družbo HTC Corporation ter njihovimi dobavitelji in nosilci licence v obliki tretjih oseb (skupaj »HTC«) glede katere koli ustrezne programske opreme (to vključuje programsko opremo, podatke in komponente, ki jih za HTC dobavljajo dobavitelji in nosilci licence) (za vso tovrstno programsko opremo, podatke in komponente se v tej pogodbi uporablja izraz »Programska oprema«), ki jo pri nakupu izdelka HTC dobite v paketu z izdelkom.  

Z VKLOPOM, UPORABO, PRENOSOM ALI NAMESTITVIJO TEGA TELEFONA IN/ALI PROGRAMSKE OPREME SPREJMETE POGOJE V TEJ LICENČNI POGODBI.

Če se pred vklopom, uporabo, prenosom ali namestitvijo tega telefona in/ali Programske opreme, s čimer potrdite vaše strinjanje s pogoji te Licenčne pogodbe, odločite, da se z njimi ne strinjate, nimate pravice do uporabe Programske opreme in je zato ne smete uporabljati.  Če kljub nasprotovanju pogojem te Licenčne pogodbe Programsko opremo uporabljate, se strinjate, da boste prevzeli vsakršno odgovornost in obveznost, ki izhaja iz tovrstne nepooblaščene uporabe Programske opreme – družba HTC ne bo odgovorna za vašo nepooblaščeno uporabo.  Strinjate se tudi s tem, da boste za tovrstno nepooblaščeno uporabo Programske opreme odgovarjali družbi HTC v obliki polne odgovornosti/obveznosti do nadomestila za škodo, kot opisuje 6. člen te Licenčne pogodbe. 
 

Odprtokodna Programska oprema 
Za dele programske opreme, ki vključujejo programske datoteke, za katere veljajo posebne odprtokodne licenčne pogodbe, veljajo pripombe in dodatni pogoji, navedeni v tem poglavju.  Omenjene datoteke odprtokodne programske opreme so ponujene v danem stanju za najdaljše zakonsko dovoljeno obdobje.

Za avtorske pravice in licenčne pogoje za vključene odprtokodne datoteke glejte poglavje „Odprtokodna licenca“ v mapi Nastavitve\\O telefonu\\Pravne informacije na napravi.  Licenco Apache 2.0 lahko preberete na spletnem naslovu http://www.apache.org/licenses/LICENSE-2.0.  Kopijo licence GNU General Public License (različica 2) lahko naročite tudi na naslovu Free Software Foundation, Inc., 51 Franklin Street, Fifth Floor, Boston, MA  02110-1301, USA.  

V roku treh let od datuma nakupa zadevne programske opreme lahko za datoteke, za katere velja licenca GPL, pridobite kopijo izvorne kode v dvojiški obliki, tako da pošljete svoj zahtevek na oddelek podpore strankam HTC s spletne strani www.htc.com, podjetje HTC pa vam bo poslalo povezavo na stran z zadevno izvorno kodo. VSA PROGRAMSKA OPREMA TRETJIH OSEB VAM JE NA VOLJO ZA UPORABO PO VAŠI IZBIRI. ČE SE ODLOČITE UPORABLJATI TAKO PROGRAMSKO OPREMO TRETJIH OSEB, BODO ZA UPORABO VELJALA USTREZNA DOLOČILA LICENČNE POGODBE TRETJE OSEBE. DRUŽBA HTC NI ODGOVORNA ZA NOBENO PROGRAMSKO OPREMO TRETJE OSEBE IN NE BO ODGOVORJALA ZA UPORABO PROGRAMSKE OPREME TRETJE OSEBE.

1.     PODELITEV LICENCE.  HTC vam v tej pogodbi podeljuje neizključno, neprenosljivo in omejeno licenco za uporabo Programske opreme in z njo povezane dokumentacije (»Dokumentacija«) pod naslednjimi pogoji: 

Programsko opremo smete uporabljati izključno v povezavi z napravo-dlančnikom, v kateri je Programska oprema prvotno vdelana.  

2.     LICENČNE OMEJITVE.

a)     Razen v obsegu, ki ga je izrecno in nedvoumno dovolilo podjetje HTC, oziroma v obsegu kot ga opredeljuje veljavna zakonodaja, NI dovoljeno: (i) dovoliti drugim posameznikom uporabe Programske opreme; (ii) spreminjati, prevajati, uporabiti pri povratnem inženiringu ali povratnem prevajanju ali iz nje izvleči izvorno kodo (razen do mere, ko to omejitev izrecno prepoveduje zakon) ali izpeljati izvedenega dela na podlagi Programske opreme ali Dokumentacije; (iii) kopirati Programsko opremo ali Dokumentacijo (razen kot varnostno kopijo pri popravilu/zamenjavi, če se ta varnostna kopija ne namesti ali uporablja na nobenem računalniku in bo izbrisana/odstranjena takoj po popravilu/zamenjavi. Vsakršne druge kopije Programske opreme kršijo to Pogodbo); (iv) izposojati, dajati v najem, prenašati, podeliti podlicence ali kakor koli drugače prenesti pravice do Programske opreme ali Dokumentacije; (v) odstraniti katero koli lastniško opozorilo ali oznako v Programski opremi ali Dokumentaciji; in (vi) dodajati ali s Programsko opremo združiti ali povezati katero koli drugo programsko opremo.   V primeru katerega koli zgoraj omenjenega načina uporabe vaša licenca za Programsko opremo takoj preneha.  

b)     Strinjati se morate, da boste programsko opremo in dokumentacijo uporabljali ne na način, ki ustreza vsem veljavnimi zakonom iz pravne pristojnosti okrožja, kjer uporabljate programsko opremo in dokumentacijo, med drugim tudi veljavnim omejitvam za avtorske pravice in druge pravice do intelektualne lastnine in/ali predpise o nadzoru nad izvozom. 
        
c)     Programsko opremo smete uporabljati izključno za zasebno in nekomercialno uporabo.  Programske opreme ne smete uporabljati na noben način, ki bi ponujal kakršno koli komercialno storitev ali program ali bil del le-tega.  Programske opreme ni dovoljeno uporabljati v poskusih ali v povezavi s kakršnimi koli napravami, programi ali storitvami, namenjenimi preprečevanju delovanja tehnoloških ukrepov, namenjenim nadzoru dostopa ali pravic do datoteke z vsebino in do drugih izdelkov, ki so zaščiteni z avtorskimi pravicami v okviru katere koli pravne pristojnosti.

3.     NASLOV. Naslov, lastništvo, pravice in pravice intelektualne lastnine v Programski opremi in Dokumentaciji ter zanju ostanejo v lasti družbe HTC (vključno z vsemi ustreznimi dobavitelji/nosilci licence).   Za Programsko opremo veljajo zakoni o avtorskih pravicah v ZDA ter mednarodne pogodbe o avtorskih pravicah.  Naslov, lastniške pravice in pravice intelektualne lastnine v in za vsebino, do katere dostopate s Programsko opremo, vključno z vsebino v medijskih predstavitvenih datotekah v Programski opremi, ostanejo v lasti ustreznega lastnika Vsebine in zanje morda velja ustrezen zakon o avtorskih pravicah ali drug zakon.  Ta licenca vam NE daje nobene pravice za uporabo te Vsebine.

4.     ZAZNAMEK IN ZAVRNITEV ODGOVORNOSTI:  Digitalni zemljevidi lahko do neke mere vsebujejo netočne in nepopolne podatke. Razpoložljivost in natančnost funkcije navigacije in z njo povezanih storitev sta med drugim odvisni tudi od brezžičnih omrežij in satelitskih sistemov. Zgodi se lahko, da ne bodo vedno delovale na vseh območjih. Zaradi tega se nikoli ne zanašajte izključno na omenjeno gradivo in storitve, npr. v nujnih primerih.   Tega izdelka ne sme uporabljati voznik motornega vozila med vožnjo. Roke naj bodo med vožnjo vedno proste, da lahko z njimi upravljate vozilo. Upoštevajte vse veljavne zakone v območju. Med vožnjo naj bo na prvem mestu varnost v prometu. Družba HTC, njihove podružnice in nosilci licence s to pogodbo do najvišje mere, ki jo dovoljujejo veljavni zakoni, zavračajo vsakršno odgovornost, ki bi lahko nastala zaradi kakršne koli uporabe tega izdelka in njegove vsebine.

5.     ZAVRNITEV JAMSTVA IN OMEJITEV ODGOVORNOSTI.  PROGRAMSKA OPREMA, DOKUMENTACIJA IN VSEBINA SO NA VOLJO TAKŠNE, KAKRŠNE SO – BREZ KAKRŠNEGA KOLI JAMSTVA. HTC ZAVRAČA TUDI VSA JAMSTVA, VKLJUČNO Z IN BREZ OMEJITVE VSAKRŠNO PRIKRITO JAMSTVO GLEDE PRIMERNOSTI ZA PRODAJO, PRIMERNOSTI ZA DOLOČEN NAMEN IN NEKRŠITVE.  CELOTNO TVEGANJE, KI IZHAJA IZ UPORABE ALI DELOVANJA PROGRAMSKE OPREME, DOKUMENTACIJE IN VSEBINE, JE VAŠE.  DRUŽBA HTC IN NJIHOVI ZAPOSLENI ALI NOSILCI LICENCE V NOBENEM PRIMERU NE NOSIJO ODGOVORNOSTI ZA KAKRŠNO KOLI POSLEDIČNO, NAKLJUČNO, POSREDNO, POSEBNO, KAZENSKO ALI DRUGO ŠKODO (VKLJUČNO Z, VENDAR NE OMEJENO NA, ŠKODO ZARADI IZGUBE DOBIČKA, MOTENJ POSLOVANJA, IZGUBE POSLOVNIH PODATKOV ALI DRUGO DENARNO ŠKODO), KI IZHAJA IZ TE POGODBE ALI UPORABE OZIROMA NEZMOŽNOSTI UPORABE TE PROGRAMSKE OPREME, DOKUMENTACIJE ALI VSEBINE, TUDI ČE JE BILA DRUŽBA HTC SEZNANJENA Z MOŽNOSTJO NASTANKA TAKE ŠKODE. SKUPNA ODGOVORNOST PODJETJA HTC ZA KAKRŠNO KOLI ŠKODO V SKLADU S TO POGODBO NE MORE NIKOLI PRESEČI ZNESKA, KI STE GA ZA IZDELEK HTC PLAČALI OB NAKUPU.
  
Nobena programska oprema ni odporna na napake, kar velja za programsko opremo družbe HTC ali tretje osebe.  Družba HTC ni odgovorna za delovanje programske opreme v napravi, ki ste jo namestili vi/stranka. Programska oprema je namenjena sistemom, ki niso življenjskega pomena.  Programske opreme ne smete uporabljati v nobeni napravi ali sistemu, v katerem bi okvara programske opreme povzročila predvidljivo škodo, poškodbo ali smrt katere koli osebe.  To vključuje uporabo v jedrskih objektih, pri krmarjenju zračnih plovil ali komunikacijskih sistemov, pri nadzoru zračnega prometa ali uporabo v tveganih ali nevarnih okoliščinah ali okoljih.

6.     NADOMESTILO.   Strinjate se, da boste družbo HTC ter njihove predstavnike in zaposlene odvezali odgovornosti, jim povrnili škodo in jih zagovarjali v primeru kakršne koli izgube, škode, kazni in stroškov (vključno s stroški pravnega zastopnika), ki izhajajo ali so povezani s kakršno koli obtožbo, da ste (i) predvajali, prenesli, zakodirali, stisnili, kopirali ali poslali kakršno koli gradivo (razen tistih gradiv, ki jih ponuja HTC) v povezavi s Programsko opremo, pri čemer je prišlo do kršitve pravic druge osebe ali do kršitve katerega koli zakona, ali (ii) kršili katere koli pogoje te Licenčne pogodbe.  Če Programsko opremo uvozite iz ZDA ali Evropske unije, boste družbi HTC povrnili stroške in jo odvezali odgovornosti v primeru kakršnih koli carinskih (uvoznih ali izvoznih) stroškov ali drugih tožb, ki izhajajo iz tega uvoza.  
 
7.     Če predstavljate agencijo, ministrstvo ali drugo organizacijo v okviru Vlade ZDA, ali če je vašo organizacijo delno ali v celoti ustanovila Vlada ZDA, potem 
(i) so uporaba, podvajanje, reprodukcija, objava, spreminjanje, razkrivanje ali prenos tega izdelka HTC in z njim povezane Programske opreme in/ali Dokumentacije omejeni v skladu s pravicami »OMEJENO« ali »PREPOVEDANO«, ki so opisane v veljavnih zakonih DFARS ali FAR.  V primeru spora med katerim koli določilom zakona FAR in/ali DFARS za licenčni izdelek Tele Atlas prevlada tisto določilo, ki predpisuje večje omejitve Vladnih pravic. Pogodbenik/izdelovalec je Tele Atlas North America, Inc., 11 Lafayette Street, Lebanon, NH 03766-1445. Telefon: 603.643. 0330.  Imetnik avtorskih pravic za izdelke Tele Atlas je družba Tele Atlas. © 2006-2010 by Tele Atlas. VSE PRAVICE PRIDRŽANE. Za namene kakršnega koli člena o javnem prikazovanju v zveznem, državnem ali območnem zakonu velja, da so licenčni izdelki Tele Atlas poslovna skrivnost in lastniški komercialen izdelek, katerega prikazovanje ni dovoljeno, in da  
(ii) se s to pogodbo strinjate, da boste zaščitili licenčne izdelke Tele Atlas pred javnim prikazovanjem in da zanje ne boste uveljavljali nobenega statuta, zakona, določila ali kodeksa, vključno z zakoni »Sunshine Act«, »Public Records Act«, »Freedom of Information Act« in podobnimi, ki dovoljujejo javni dostop in/ali reprodukcijo ali uporabo licenčnih izdelkov Tele Atlas.  Če kateri koli zakon tako izjemo izpodbija, se bo to upoštevalo kot kršitev te Licenčne pogodbe, na podlagi česar bodo prenehale vse pravice za lastništvo ali uporabo licenčnih izdelkov Tele Atlas, ki bodo takoj postale nične in neveljavne.  Vse kopije licenčnih izdelkov Tele Atlas, ki si jih lastite kot Imetnik licence, boste morali takoj uničiti.  Če katero koli sodišče ali pristojnost zaradi kakršnega koli razloga odloči, da je ta člen delno ali v celoti ničen in neveljaven, bo ta Licenčna pogodba takoj prenehala veljati ter v celoti postala nična in neveljavna, vse morebitne kopije licenčnih izdelkov Tele Atlas pa boste morali takoj uničiti.

8.     Podatkov Tele Atlas® MultiNet® za Norveško ni dovoljeno uporabljati v splošnih komercialnih natisnjenih ali digitalnih zemljevidih, ki so podobni osnovnim izdelkom državne norveške agencije za kartografijo; strinjate se, da lahko za vse licenčne izdelke Tele Atlas, ki vsebujejo podatke o Kitajski, Indiji in Koreji, veljajo dodatni pogoji in določila, ki vam bodo posredovani, ko bodo na voljo družbi Tele Atlas.  Podatkov o Kitajski, Indiji in Koreji ni dovoljeno izvoziti iz države njihovega izvora.

9.     Sporazumi in obveznosti v tej pogodbi, s katerimi se strinjate, so namenjeni tudi neposredni koristi družbi Tele Atlas, ki jih lahko  uporabi neposredno proti vam, zato razumete in se strinjate s tem, da so gradiva/storitve, ki jih ponuja družba Tele Atlas, na voljo »takšni, kakršni so« in s kakršnimi koli morebitnimi napakami, družba Tele Atlas pa zavrača vsakršna jamstva, izrecna ali prikrita.

10.     PRENEHANJE. Ta Licenčna pogodba samodejno preneha veljati, če delujete v nasprotju s katerim koli delom le-te.  Od družbe HTC v primeru prenehanja ne boste prejeli nobenega obvestila.

11.     Veljavni zakon. Za zgornje pogoje in določila bodo veljali zakoni zvezne države Washington v ZDA, razen (i) v primeru spora z zakonskimi določili ali (ii) Konvencije ZN o pogodbah o mednarodni prodaji blaga.  S to pogodbo se strinjate z izključno pristojnostjo sodišč v zvezni državi Washington v ZDA pri kakršnih koli sporih, ki izhajajo iz ali v povezavi s to Licenčno pogodbo.
