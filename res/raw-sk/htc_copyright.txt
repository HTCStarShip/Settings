Právne informácie HTC
1.	Autorské práva
2.	Ochrana súkromia
3.	Vyhlásenie o ochrane osobných údajov
4.	Licenčná zmluva koncového používateľa 



1.	Autorské práva

Určitý softvér nachádzajúci sa v tomto zariadení dodáva alebo vyvíja spoločnosť HTC Corporation.

Autorské práva © [2006 – 2011] HTC Corporation

Všetky práva vyhradené.

Produkty („Produkt“) tu uvedené predstavujú softvér vyvinutý alebo vlastnený spoločnosťou HTC Corporation („HTC“), ktorý nie je vydávaný samostatne v rámci podmienok licencie na softvér s otvoreným zdrojovým kódom. Informácie nachádzajúce sa v Produkte sú vo výlučnom vlastníctve spoločnosti HTC. Spoločnosť HTC udeľuje právoplatnému vlastníkovi tohto zariadenia práva na používanie Produktu výhradne v rámci legitímneho používania zariadenia. Touto licenciou nie sú udelené žiadne iné práva vrátane (ale bez obmedzenia) na rozširovanie, reprodukciu, úpravu a prenos. Akékoľvek iné použitie Produktu je podmienené písomným súhlasom spoločnosti HTC.

Na všetok príslušný softvér (ktorý zahŕňa súčasti poskytované spoločnosti HTC dodávateľmi a držiteľmi licencií) nachádzajúci sa v tomto zariadení, ktoré ste si zakúpili a na použitie tohto príslušného softvéru sa vzťahujú ustanovenia a podmienky týkajúce sa autorských práv týchto dodávateľov alebo vlastníkov licencií.



2.	Ochrana súkromia

Ochrana súkromia v spoločnosti HTC

Marec 2009

Berte na vedomie, že tieto zásady sa týkajú len informácií zhromažďovaných a uchovávaných spoločnosťou HTC Corporation („HTC“). Celá komunikácia musí byť odosielaná prostredníctvom operátora a operátor môže mať prístup k tejto komunikácii. Ak potrebujete informácie týkajúce sa nakladania s vašimi údajmi operátorom, pozrite zásady ochrany súkromia operátora.

V prípade, že sa rozhodnete na svojom zariadení HTC Android používať aplikácie tretích strán, všetky informácie zhromažďované týmito aplikáciami môžu byť odosielané tretím stranám a na tieto situácie sa nevzťahujú zásady ochrany súkromia platné pre spoločnosť HTC. Aplikácie tretích strán môžu mať svoje vlastné zásady ochrany súkromia, ktoré by ste si mali pozorne preštudovať.

Prečo spoločnosť HTC zhromažďuje informácie

Na účely diagnostiky problémov, trvalé zlepšovanie našich služieb a poskytovanie lepších funkcií používateľovi môžeme zhromažďovať určité informácie a základné štatistiky využitia na vašom zariadení.
 
Informácie týkajúce sa zariadenia HTC Android, ktoré spoločnosť HTC zhromažďuje

a)	Zariadeniam môže byť pridelené jedno alebo viac jedinečných identifikačných čísiel. Tieto identifikačné čísla sú priradené vášmu číslu IMEI, mobilnému kódu krajiny a kódu mobilnej siete a umožňujú zariadeniu synchronizovať e-maily, kontakty a iné služby.
b)	Informácie, ako sú napríklad model hardvéru vášho zariadenia a verzia spusteného softvéru Android môžu byť zhromažďované, ale nie sú uchovávané. Okrem toho môžeme zhromažďovať určité informácie o udalostiach, ktoré na zariadení nastali, ako sú napríklad zlyhania. V žiadnej z týchto kategórií štatistík o využití sa nenachádzajú informácie z úrovne aplikácií, ako je napríklad obsah e-mailov alebo záznamy o telefonických hovoroch.

Informácie zhromažďované aplikáciami tretích strán

a)	Niektoré aplikácie tretích strán vám ponúkajú možnosť interakcie a zdieľania vašich informácií s inými stranami mimo spoločnosti HTC. Pred voľbou zdieľania osobných informácií to dôkladne zvážte.
b)	Niektoré aplikácie alebo funkcie zariadenia HTC Android môžu odosielať spoločnosti HTC nejaké iné informácie, ale vždy spôsobom, že vás nie je možné osobne identifikovať.
c)	Vaše zariadenie nám môže posielať informácie o umiestnení (napríklad informácie o mobilnej bunke alebo GPS).
d)	Pri používaní niektorých aplikácií alebo funkcií môžu byť odosielané informácie spoločnosti Google, ktorá ich ukladá na vašom konte Google, ak ste sa k tejto službe prihlásili. Ak na svojom zariadení HTC Android používate štandardné služby Google, napríklad vytváranie nových kontaktov alebo udalostí aplikácie Kalendár, tieto informácie budú priradené na vaše konto Google a uložené plne v súlade so zásadami ochrany súkromia pre tieto služby. Podobne ak používate službu Android Market, informácie o prevzatých súboroch, komentáre a hodnotenia budú uložené prostredníctvom konta Google, kde budú aj prístupné. Máte možnosť deaktivovať alebo nepoužívať tieto funkcie, v takom prípade spoločnosť Google nebude dostávať tieto údaje.
e)	Niektoré produkty a služby umožňujú prispôsobiť obsah, ktorý dostávate. V prípade takýchto produktov a služieb môže poskytovateľ ukladať vaše predvoľby a informácie, ktoré ste poskytli za účelom prispôsobenia.

Zdieľanie informácií aplikáciami tretích strán a ich prenos spoločnosťou HTC

a)	Spoločnosť HTC môže zdieľať neosobné nazhromaždené informácie s vybranými tretími stranami. Takéto informácie vás však nikdy neidentifikujú osobne.
b)	Spoločnosť HTC môže zdieľať vaše informácie s tretími stranami, ktoré sa použijú na vykonávanie funkcií, ako je napríklad fakturácia a úlohy týkajúce sa zúčtovania. Tieto tretie strany musia nakladať s vašimi informáciami v súlade s platnými zmluvami o utajení alebo zásadami ochrany súkromia platnými v spoločnosti HTC. Spoločnosť HTC môže zdieľať vaše údaje s operátorom za účelom poskytovania funkcií služby zákazníkom.

Iné použitie

a)	Spoločnosť HTC môže použiť vaše informácie na spracovanie vašich požiadaviek a poskytnutie služieb vám, poskytnutie funkcií služby zákazníkom a poskytnutie lepších používateľských funkcií.
b)	Spoločnosť HTC tiež môže použiť tieto informácie v zhromaždenej forme na vývoj nových funkcií a vylepšenie celkovej kvality produktov a služieb.

Voľba služby

Niektoré z našich alebo ďalších produktov alebo služieb umožňujú zrušiť získavanie určitých informácií a zdieľanie, prípadne zrušiť určité produkty, služby a funkcie.
 
Zabezpečenie informácií

Informácie prijaté spoločnosťou HTC môžu byť uchovávané v súlade s Vyhlásením o ochrane osobných údajov v spoločnosti HTC. Vyhlásenie o ochrane osobných údajov v spoločnosti HTC sa netýka využitia informácií tretími stranami, ktorým boli odoslané.

Ďalšie informácie

Môžete alebo nemusíte používať zariadenie HTC Android na prístup k určitým produktom a službám, ako sú napríklad Gmail, Google Talk, YouTube a Google Gears. V zásadách na ochranu súkromia pre jednotlivé služby je opísané, ako je pri používaní danej služby nakladané s vašimi osobnými údajmi.

‧	Zásady ochrany súkromia pre Gmail – http://mail.google.com/mail/help/privacy.html
‧	Zásady ochrany súkromia pre Google Talk – http://www.google.com/talk/privacy.html
‧	Zásady ochrany súkromia pre YouTube – http://www.youtube.com/t/privacy
‧	Zásady ochrany súkromia pre Google Gears – http://gears.google.com/privacy.html

Spoločnosť HTC dodržiava princípy ochrany súkromia Safe Harbor pre USA.



3.     Vyhlásenie o ochrane osobných údajov

VYHLÁSENIE O OCHRANE OSOBNÝCH ÚDAJOV V SPOLOČNOSTI HTC

Spoločnosť HTC Corporation („HTC“ alebo „Spoločnosť“) vlastní a prevádzkuje dátovú sieť HTC IT. Spoločnosť HTC sa zaväzuje chrániť súkromie používateľov dátovej siete HTC IT a vydala toto vyhlásenie za účelom vysvetlenia princípov zhromažďovania informácií v dátovej sieti HTC IT.

Anonymné použitie

Väčšina materiálov poskytovaných v rámci dátovej siete HTC IT je na informačné účely a dátovú sieť HTC IT je možné používať bez toho, aby bola spoločnosť HTC informovaná o tom, kto ste, prípadne sú poskytované spoločnosti HTC v zásade bez akýchkoľvek osobných údajov. Spoločnosť HTC však môže vyžadovať informácie o vás s ohľadom na vaše použitie dátovej siete HTC IT.

Zhromažďovanie informácií

Pri používaní zariadení HTC môže spoločnosť zhromažďovať nasledujúce informácie: poskytovanie našich služieb používateľom vrátane zobrazovania prispôsobeného obsahu a reklamy; skúmanie, prieskum a analýzy za účelom udržiavania, ochrany a vylepšenia našich služieb; zaistenie technickej funkčnosti našej siete; vývoj nových služieb.

V prípade, že sa používatelia prihlásia dobrovoľne na účasť v niektorom členskom programe na webovej stránke HTC, používatelia udeľujú spoločnosti HTC súhlas s použitím osobných údajov na konkrétne účely spoločnosti HTC vrátane (ale bez obmedzenia) na marketing, predaj, služby, prieskum, zasielanie noviniek atď. Zapojením sa napríklad do programu HTC e-Club môže byť potrebné, aby používatelia poskytli spoločnosti HTC niektoré osobné údaje, ako je napríklad meno, mobilné telefónne číslo, e-mailová adresa, krajina pôvodu a dátum narodenia. Okrem toho majú používatelia k dispozícii možnosť vybrať si z dôvodu zabezpečenia heslo, ako aj prihlásiť sa na registráciu produktu a odoberanie noviniek – to všetko jedným pohodlným krokom. Buďte si istí, že spoločnosť HTC berie zabezpečenie údajov našich používateľov vážne a že realizujeme vhodné administratívne, technické a fyzické opatrenia na zaistenie bezpečnosti používateľských údajov proti strate,  odcudzeniu a zneužitiu, ako aj proti nedovolenému odhaleniu, zámene, zničeniu alebo prístupu.
Pri požiadavke na kontakt s príslušnou osobou v spoločnosti HTC sú používatelia vyzvaní na poskytnutie informácií o sebe a o ich spoločnosti. Tieto informácie umožňujú príslušnej osobe v spoločnosti HTC okamžite a účinne odpovedať na otázky a požiadavky zákazníkov. Spoločnosť HTC môže sledovať názvy domén používateľov a analyzovať tieto údaje. V rámci ustanovení tohto vyhlásenia môže spoločnosť HTC použiť nazhromaždené údaje na viaceré účely vrátane (ale bez obmedzenia) marketingovej analýzy, preskúmanie služieb a plánovanie. Prostredníctvom hore uvedenej dátovej siete HTC IT môže spoločnosť HTC vypracovať prieskumy alebo iné štúdie na marketingové a plánovacie účely. Pokiaľ ide o informácie zhromaždené z takýchto prieskumov alebo štúdií, a v prípade, že odpovede budú zverejnené, používatelia budú informovaní o ich účasti, a spoločnosť HTC zverejní len zhromaždené údaje týkajúce sa používateľov a nie osobné údaje identifikujúce jednotlivé osoby. Bez ohľadu na hore uvedené, v prípadoch, že prieskumy umožňujú používateľom odoslať písomné komentáre, a spoločnosť HTC upozorní používateľov pri účasti v prieskume na možnosť takéhoto zverejnenia, vyhradzuje si spoločnosť HTC právo na zverejnenie textových informácií odoslaných ktorýmkoľvek používateľom prostredníctvom takéhoto prieskumu, bez akýchkoľvek osobných údajov identifikujúcich zverejneného používateľa. Účasť na takýchto prieskumoch je úplne dobrovoľná. Medzi okolnosti, za ktorých spoločnosť HTC zverejňuje takéto nazhromaždené údaje, patria okrem iného zdieľanie výsledkov prieskumu s návštevníkmi stránky, poskytovanie údajov inzerentom v dátovej sieti HTC IT na základe predvolieb používateľa alebo demografických údajov a uverejňovanie údajov o celkovom využití údajov v tlačových vyhláseniach.

Prihlásenie k odberu e-mailov

Keď sa používateľ zaregistruje do programu HTC e-Club, spoločnosť HTC pošle na používateľom určené e-mailové konto automatickú e-mailovú odpoveď s potvrdením. Ak potrebuje používateľ zmeniť akékoľvek odoberanie noviniek, ako je napríklad prihlásenie na odber a zrušenie odoberania, môže používateľ po prihlásení na HTC e-Club prejsť na stránku „Spravovať odoberanie“. Používateľ tiež môže kliknúť na prepojenie uvedené v e-mailových novinkách a odstrániť sa tak zo zoznamu na zasielanie noviniek od spoločnosti HTC. Všetky žiadosti o zrušenie odoberania systém spracuje najneskôr do tridsiatich (30) dní. Okrem toho môže trvať až desať (10) pracovných dní, kým server zastaví posielanie e-mailov na zadanú e-mailovú adresu.

Súbory cookie a informácie o trase

Súbory cookie sú malé množstvá údajov, ktoré sú odosielané do prehľadávača z webového servera, a sú ukladané na pevnom disku v počítači. V súčasnosti využíva spoločnosť HTC len jeden typ súborov cookie, ktorý je dočasný a nastaví sa len v prípade, že používateľ otvorí stránku kliknutím na reklamný pruh. Takéto súbory cookie využívame na sledovanie účinnosti našich marketingových plánov. Nezabudnite, že pokiaľ ide o súbory cookie, máte k dispozícii viaceré možnosti. Zmenou predvolieb prehľadávača môžete vybrať prijímanie všetkých súborov cookie, byť upozornení na nastavenie súboru cookie alebo odmietnutie všetkých súborov cookie. Dátovú sieť HTC IT môžete používať aj v prípade, že neprijmete žiadne súbory cookie. Po zakázaní súborov cookie však určité alebo všetky funkcie stránky nemusia pracovať správne.

Používanie zmluvných dodávateľov tretích strán

Podľa nášho uváženia môžeme zamestnať zmluvných dodávateľov tretích strán na poskytovanie služieb vrátane (ale bez obmedzenia) doručovanie e-mailových správ našim používateľom. Upozorníme našich zmluvných dodávateľov pokiaľ ide o nakladanie s citlivými osobnými údajmi, aby zachovávali rovnaké princípy dôvernosti, ako je opísané vo vyhlásení o ochrane osobných údajov.

Externé siete

Naše Vyhlásenie o ochrane osobných údajov sa týka výhradne dátovej siete HTC IT. Majte na pamäti, že spoločnosť HTC neriadi ani nemá vplyv na praktiky ochrany súkromia na iných stránkach a sieťach. Spoločnosť HTC odporúča používateľom dátovej siete HTC IT, aby boli opatrní, keď opúšťajú dátovú sieť HTC IT, a prečítali si vyhlásenia o ochrane osobných údajov na všetkých firemných stránkach a v sieťach, ktoré navštívia.
 
Ochrana súkromia mladistvých

Spoločnosť HTC venuje zvláštnu pozornosť ochrane súkromia mladistvých (vek mladistvých je určený zákonmi krajiny, v ktorej bývate) a odporúča rodičom alebo opatrovníkom, aby sa aktívne podieľali na aktivitách a záujmoch mladistvých. Spoločnosť HTC sa nezameriava na mladistvých ani nie je pre ne určená. Spoločnosť HTC nikdy vedome nezhromažďuje údaje od mladistvých. Ak spoločnosť HTC rozpozná údaje od mladistvého, tieto údaje vylúči.

Zabezpečenie

V rámci zabezpečenia celistvosti siete využíva dátová sieť HTC IT okrem iných tieto opatrenia: preskúmanie zabezpečenia, používanie šifrovacích nástrojov a softvéru a iné vhodné bezpečnostné opatrenia a postupy. Interný prístup k súkromným a neverejným osobným údajom je obmedzený na administrátorov siete a osoby, ktoré s nimi musia byť oboznámené.

Vykonávacie opatrenia

V prípade, že spoločnosť HTC bude upovedomená o tom, že zabezpečenie dátovej siete HTC IT bolo prelomené, prípadne že boli nepatričným tretím stranám odhalené neverejné používateľské údaje v dôsledku činnosti zvonka vrátane (ale bez obmedzenia) vonkajších útokov na zabezpečenie, spoločnosť HTC prijme vhodné opatrenia, ktoré bude považovať za potrebné, okrem iného vnútorné vyšetrovanie, hlásenie, oznámenie a spoluprácu s orgánmi činnými v trestnom konaní bez ohľadu na ostatné ustanovenia tohto Vyhlásenia. Ak bude spoločnosť HTC oboznámená s tým, že boli používateľské osobné údaje poskytnuté dátovej sieti HTC IT zverejnené spôsobom, ktorý toto Vyhlásenie o ochrane osobných údajov nedovoľuje, spoločnosť HTC prijme vhodné opatrenia, aby príslušného používateľa oboznámila čo najskôr a v súlade so zákonmi, ktoré údaje boli zverejnené, okrem faktu, že sú dátovej sieti HTC IT tieto informácie známe. Spoločnosť HTC si vyhradzuje právo odkryť informácie nachádzajúce sa v našich záznamoch o prihlásení týkajúcich sa ľubovoľného používateľa, ak sa budeme dôvodne domnievať, že je to potrebné v záujme ochrany našich systémov alebo firmy. Okrem toho si spoločnosť HTC vyhradzuje právo zverejniť, ak používateľ porušuje naše súčasné alebo novšie Podmienky používania alebo iné zverejnené pokyny, prípadne podniká alebo sa zúčastňuje na nejakých nelegálnych činnostiach (alebo v prípade, že sa dôvodne domnievame, že tak robí), a to aj bez predvolania, záruky alebo inej zákonnej postupnosti, a poskytnúť takéto informácie na vyžiadanie súdnych alebo štátnych orgánov, civilných predvolaní, žiadostí o odhalenie a inak v súlade so zákonmi.

Celistvosť údajov

Spoločnosť HTC spracováva osobné údaje len na účely, pre ktoré boli zhromaždené, a v súlade s týmito Zásadami ochrany súkromia, prípadne v súlade s akýmikoľvek vyhláseniami o ochrane súkromia platnými pre nejakú službu. Kontrolujeme naše praktiky pri zhromažďovaní, ukladaní a spracovávaní údajov, aby sme zaistili, že zhromažďujeme, ukladáme a spracovávame osobné údaje potrebné na poskytovanie alebo vylepšovanie našich služieb. Podnikáme vhodné kroky na zaistenie toho, že sú osobné údaje, ktoré spracovávame, presné, úplné a aktuálne, ale závisí to od našich používateľov, ako v prípade potreby aktualizujú alebo opravujú svoje osobné údaje.

Zmeny vo Vyhlásení o ochrane osobných údajov

Pri zmene vo Vyhlásení o ochrane osobných údajov spoločnosť HTC zverejní zmenenú verziu aj s dňom platnosti na tejto stránke.
 
Bez záruk

Hoci vyhlásenie o ochrane osobných údajov vyjadruje normy spoločnosti HTC týkajúce sa uchovávania súkromných údajov, spoločnosť HTC nemôže zaručiť, že budú tieto štandardy vždy dodržané. Niektoré faktory mimo našu kontrolu môžu viesť k prezradeniu údajov. V dôsledku toho spoločnosť HTC neposkytuje žiadne záruky ani vyjadrenia týkajúce sa uchovávania alebo zachovania utajenia súkromných údajov.



4.     Licenčná zmluva koncového používateľa

Licenčná zmluva medzi koncovým používateľom a spoločnosťou HTC a Vyhlásenie k výrobkom s funkciou navigácie

UPOZORNENIE: Majte na pamäti, že táto Licenčná zmluva sa môže obsahom odlišovať od licenčnej zmluvy koncového používateľa nachádzajúcej sa v Záručnom liste. 

DÔLEŽITÉ – PRED POUŽITÍM TOHTO SOFTVÉRU SI DÔKLADNE PREČÍTAJTE: Táto Licenčná zmluva a Vyhlásenie („Licenčná zmluva“) pre určitý produkt HTC alebo softvér a hardvér v ňom sa nachádzajúci je právna zmluva medzi vami (osobou alebo organizáciou) a spoločnosťou HTC Corporation a jej dodávateľmi z tretej strany a poskytovateľmi licencií (súhrnne „HTC“) pre všetok príslušný softvér (ktorý obsahuje softvér, údaje a súčasti poskytnuté dodávateľmi a poskytovateľmi licencií spoločnosti HTC) (všetok takýto softvér, údaje a súčasti sú ďalej uvedené ako „Softvér“) nachádzajúci sa v produkte HTC, ktorý ste si zakúpili. 

AKTIVOVANÍM, POUŽÍVANÍM, PREVZATÍM ALEBO INŠTALÁCIOU TOHTO TELEFÓNU ALEBO SOFTVÉRU SÚHLASÍTE S DODRŽIAVANÍM PODMIENOK TEJTO LICENČNEJ ZMLUVY.

Ak pred prejavením svojho súhlasu aktivovaním, používaním, prevzatím alebo inštaláciou tohto telefónu alebo Softvéru zistíte, že nesúhlasíte s podmienkami tejto Licenčnej zmluvy, nemáte právo Softvér používať a nemali by Softvér používať.  V prípade, že budete aj naďalej používať Softvér bez súhlasu s podmienkami tejto Licenčnej zmluvy, beriete na vedomie, že preberáte všetku zodpovednosť a následky vyplývajúce z takéhoto nepovoleného používania Softvéru, a spoločnosť HTC nebude za takéto nepovolené používanie zodpovedná.  Súhlasíte aj s tým, že za takéto neoprávnené používanie Softvéru budete niesť zodpovednosť a voči spoločnosti HTC splníte záväzky týkajúce sa odškodnenia podľa Časti 6 tejto Licenčnej zmluvy.
 

Softvér s otvoreným zdrojovým kódom 
Časti Softvéru zahŕňajú softvérové súbory spadajúce pod licenčné zmluvy na softvér s otvoreným zdrojovým kódom, tieto softvérové súbory s otvoreným zdrojovým kódom sú teda predmetom oznámení a ďalších podmienok a ustanovení, ktoré su uvedené v tejto časti.  Takéto softvérové súbory s otvoreným zdrojovým kódom sa poskytujú „TAK AKO SÚ“ v maximálnom platnými zákonmi povolenom rozsahu.

Príslušné autorské práva a licenčné podmienky v tu uvedených súboroch s otvoreným zdrojovým kódom sú uvedené v časti „Licencia na otvorený zdrojový kód“, ktorá sa nachádza v zariadení v položke Nastavenie\\O telefóne\\Právne informácie.  Kópiu licencie Apache verzia 2.0 nájdete na adrese http://www.apache.org/licenses/LICENSE-2.0.  Kópiu licencie GNU General Public License verzia 2 získate na adrese Free Software Foundation, Inc., 51 Franklin Street, Fifth Floor, Boston, MA 02110-1301, USA.  

Počas troch rokov od získania Softvéru môžete získať kópiu zdrojového kódu príslušných binárnych súborov pre súbor s licenciou GPL zaslaním žiadosti zákazníckej službe spoločnosti HTC na adrese www.htc.com a spoločnosť HTC vám pošle prepojenie na tento zdrojový kód. AKÝKOĽVEK SOFTVÉR TRETÍCH STRÁN, KTORÝ MÔŽE BYŤ POSKYTOVANÝ SPOLU SO SOFTVÉROM, JE URČENÝ LEN NA POUŽITIE NA ZÁKLADE VLASTNEJ VOĽBY. AK ZVOLÍTE MOŽNOSŤ POUŽITIA TAKÉHOTO SOFTVÉRU TRETEJ STRANY, JEHO POUŽITIE MUSÍ SPADAŤ POD LICENČNÚ ZMLUVU S TOUTO TREŤOU STRANOU. SPOLOČNOSŤ HTC NEZODPOVEDÁ ZA ŽIADNY SOFTVÉR TRETEJ STRANY A NENESIE ŽIADNE NÁSLEDKY ZA VAŠE POUŽÍVANIE SOFTVÉRU TRETEJ STRANY.

1.     UDELENIE LICENCIE. Spoločnosť HTC vám udeľuje nevýhradnú, neprenosnú a obmedzenú licenciu na používanie Softvéru a všetku príslušnú dokumentáciu („Dokumentácia“) v súlade s nasledujúcimi podmienkami: 

Softvér musíte používať výhradne spolu s vreckovým zariadením, v ktorom sa Softvér pôvodne nachádza. 

2.     OBMEDZENIA LICENCIE

a)     Mimo inak vyjadrený a spoločnosťou HTC jednoznačne poverený rozsah alebo mimo rozsah takých obmedzení, ktoré sú výslovne zakázané platnými zákonmi, NESMIETE: (I) povoľovať iným osobám používanie Softvéru; (II) upravovať, prekladať, spätne rozoberať, dekompilovať, demontovať (okrem obmedzenia, ktoré je výslovne zakázané platnými zákonmi) alebo vytvárať odvodeniny založené na Softvéri alebo Dokumentácii; (III) kopírovať Softvér alebo Dokumentáciu (Okrem zálohovania na účely opravy alebo výmeny, ak takéto zálohovanie nie je nainštalované alebo použité na nejakom počítači, a takáto záloha musí byť okamžite po oprave alebo výmene odstránená alebo zničená. Všetky ostatné kópie Softvéru, ktoré vytvoríte, sú porušením tejto Zmluvy); (IV) prenajímať, požičiavať, prenášať, poskytovať licenciu alebo inak prenášať práva na Softvér alebo Dokumentáciu; (V) odstraňovať akékoľvek označenia patentov alebo menovky zo Softvéru alebo Dokumentácie; (VI) pridávať, integrovať alebo kombinovať so Softvérom nejaký iný softvér. Akékoľvek takéto zakázané použitie okamžite ruší platnosť vašej licencie na Softvér. 

b)     Súhlasíte s tým, že budete používať Softvér a Dokumentáciu iba spôsobom, ktorý je v súlade so všetkými platnými právnymi predpismi v právnom systéme, v ktorom softvér a príslušnú dokumentáciu používate, najmä v súlade s platnými obmedzeniami vyplývajúcimi z autorského práva a ďalších práv duševného vlastníctva, ako aj vyhlášok týkajúcich sa obmedzenia exportu. 
        
c)     Softvér môžete používať iba na súkromné nekomerčné účely. Softvér ani žiadnu jeho časť nesmiete poskytovať ako komerčnú službu alebo aplikáciu.  Softvér sa nesmie používať v súvislosti s prekonaním technologických obmedzení slúžiacich na ovládanie prístupu k autorsky chráneným súborom alebo iným dielam chráneným autorským právom ktoréhokoľvek právneho systému, a to ani v spojení so žiadnym zariadením, programom alebo službou určenými na tieto účely.

3.     NÁZOV. Názov, vlastnícke práva a duševné vlastníctvo na obsah prístupný prostredníctvom Softvéru vrátane obsahu v ukážkových súboroch médií, ktoré sa v Softvéri nachádzajú, musia byť zachované pre spoločnosť HTC (vrátane všetkých jej dodávateľov a poskytovateľov licencií). Softvér je chránený zákonmi na ochranu autorských práv platnými v USA a medzinárodnými zmluvami týkajúcimi sa ochrany autorských práv. Názov, vlastnícke práva a duševné vlastníctvo na obsah prístupný prostredníctvom Softvéru vrátane obsahu v ukážkových súboroch médií, ktoré sa v Softvéri nachádzajú, musia byť zachované pre platného vlastníka Obsahu a môžu byť chránené platnými autorskými alebo inými zákonmi.  Táto licencia vám NEDÁVA práva na takýto Obsah.

4.     POZNÁMKA A VYHLÁSENIE: Digitálna kartografia môže byť nepresná a do určitej miery neúplná. Dostupnosť a presnosť navigácie a súvisiacich služieb okrem iného závisia od bezdrôtových sietí a satelitných systémov. Nemusia po celý čas fungovať vo všetkých oblastiach. Nikdy by ste sa teda nemali spoliehať výlučne na predtým uvedený materiál a služby, napr. pri nutnej komunikácii, ako sú tiesňové stavy.   Tento výrobok nesmie byť používaný vodičom vozidla počas šoférovania. Pri šoférovaní vždy používajte súpravu hands-free. Dodržiavajte všetky zákony. Vaša prvoradá pozornosť počas šoférovania má byť venovaná bezpečnosti na ceste. V maximálnom rozsahu dovolenom platnými zákonmi sa spoločnosť HTC a jej dcérske spoločnosti a poskytovatelia licencií odmietajú akúkoľvek zodpovednosť vyplývajúcu z akéhokoľvek použitia tohto výrobku a jeho obsahu.

5.     ODMIETNUTIE ZÁRUKY A OBMEDZENIE ZODPOVEDNOSTI. SOFTVÉR, DOKUMENTÁCIA A OBSAH SA POSKYTUJÚ AKO SÚ, BEZ ZÁRUKY AKÉHOKOĽVEK DRUHU. SPOLOČNOSŤ HTC ĎALEJ ODMIETA VŠETKY ZÁRUKY VRÁTANE (ALE BEZ OBMEDZENIA)  AKÉKOĽVEK PREDPOKLADANÝCH ZÁRUK PREDAJNOSTI, VHODNOSTI NA URČITÝ ÚČEL A NEPORUŠENIE. VŠETKY RIZIKÁ VYPLÝVAJÚCE Z POUŽITIA ALEBO VÝKONU SOFTVÉRU, DOKUMENTÁCIE A OBSAHU OSTÁVAJÚ NA VÁS. SPOLOČNOSŤ HTC A JEJ ZAMESTNANCI ALEBO POSKYTOVATELIA LICENCIE NIE SÚ ZA ŽIADNYCH OKOLNOSTÍ ZODPOVEDNÍ ZA ŽIADNE NÁSLEDNÉ, NÁHODNÉ, NEPRIAME, ZVLÁŠTNE, TRESTNÉ ANI ZA ŽIADNE INÉ ŠKODY (VRÁTANE ALE BEZ OBMEDZENIA NA  STRATY NA ZISKU Z OBCHODU, PRERUŠENIA OBCHODU, STRATU OBCHODNÝCH INFORMÁCIÍ ALEBO INÝCH PEŇAŽNÝCH STRÁT) VYPLÝVAJÚCE Z TEJTO ZMLUVY ALEBO POUŽITIA ALEBO NEMOŽNOSTI POUŽITIA SOFTVÉRU, ALEBO OBSAHU, A TO ANI V PRÍPADE, ŽE BOLA SPOLOČNOSŤ HTC OBOZNÁMENÁ S MOŽNOSŤOU TAKÝCHTO ŠKÔD. CELKOVÁ ZODPOVEDNOSŤ SPOLOČNOSTI HTC ZA AKÉKOĽVEK ŠKODY V RÁMCI TEJTO ZMLUVY NIKDY NESMIE PRESIAHNUŤ KÚPNU CENU, KTORÚ STE ZAPLATILI ZA PRODUKT HTC.
  
Už žiadneho softvéru (poskytovaného treťou stranou alebo spoločnosťou HTC) nie je zaručené, že bude bez chýb. V prípade, že vy alebo zákazník inštalujete softvér do zariadenia, spoločnosť HTC nie je zodpovedná za to, ako bude v zariadení fungovať. Softvér bol vyvinutý pre systémy, ktoré nevyžadujú bezporuchový výkon. Nesmiete softvér používať v žiadnom zariadení alebo systéme, ktorého porucha by mohla mať za následok predvídateľné riziko strát, úraz alebo smrti nejakej osobe. Patrí sem používanie v nukleárnych zariadeniach, leteckej navigácii alebo komunikačných systémoch, riadení letovej prevádzky alebo používanie v rizikových a nebezpečných situáciách alebo prostrediach.

6.     ZBAVENIE ZODPOVEDNOSTI. Súhlasíte s tým, že spoločnosť HTC, jej predstavitelia, riaditelia a zamestnanci sú krytí, zbavení zodpovednosti a chránení pred akýmikoľvek škodami, stratami, sankciami a výdavkami (vrátane právnych poplatkov a výloh) vyplývajúcich alebo vzťahujúcich sa na akékoľvek vaše požiadavky (I) akékoľvek zobrazované, preberané, kódované, komprimované, kopírované alebo prenášané materiály (iné než materiály poskytnuté spoločnosťou HTC) v spojení so Softvérom, ktoré porušujú práva tretích strán alebo akékoľvek zákony, alebo (II) porušujúce ktorúkoľvek podmienku tejto Licenčnej zmluvy. Ak importujete Softvér z USA alebo Európskej únie, musí byť spoločnosti HTC zaistené zbavenie zodpovednosti za akékoľvek importné a exportné clá alebo iné nároky vyplývajúce z takéhoto dovozu  
 
7.     Ak ste agentúra, oddelenie alebo iný subjekt vlády USA, prípadne subjekt založený vcelku alebo sčasti vládou USA, 
(I) používanie, duplikovanie, reprodukcia, vydanie, úprava, odtajnenie alebo prenos tohto výrobku HTC a príslušného Softvéru a dokumentácie sú zakázané v súlade s OBMEDZENÝMI alebo ZAKÁZANÝMI právami opísanými v platných predpisoch DFARS alebo FAR.  V prípade konfliktu medzi akýmikoľvek predpismi FAR alebo DFARS, ktoré sa môžu týkať licencovaného výrobku Tele Atlas, musí sa použiť predpoklad poskytujúci väčšie obmedzenia na práva vlády. Zmluvný partner/výrobca je Tele Atlas North America, Inc., 11 Lafayette Street, Libanon, NH 03766-1445. Telefón: 603.643. 0330.  Licencované výrobky od spoločnosti © 2006 – 2010 od spoločnosti Tele Atlas. VŠETKY PRÁVA VYHRADENÉ. Na účely akéhokoľvek ustanovenia týkajúceho sa zverejnenia podľa federálnych, štátnych alebo miestnych zákonov je dohodnuté, že licencované výrobky od spoločnosti Tele Atlas výrobky sú predmetom obchodného tajomstva a patentovaného komerčného produktu a nepodliehajú uverejneniu, a 
(II) zaväzujete sa chrániť licencované výrobky od spoločnosti Tele Atlas pred uverejnením a beriete do úvahy výnimku pre licencované výrobky od spoločnosti Tele Atlas týkajúcu sa všetkých vyhlášok, zákonov, predpisov alebo kódexov vrátane predpisov Sunshine Act, Public Records Act, Freedom of Information Act alebo ekvivalentných, ktoré zaručujú verejný prístup alebo reprodukciu alebo používanie licencovaných výrobkov od spoločnosti Tele Atlas.  V prípade, že takáto výnimka je napadnutá podľa akýchkoľvek zákonov, táto zmluva EULA sa považuje za porušenú a všetky práva na držanie kópií alebo používanie licencovaných výrobkov od spoločnosti Tele Atlas musia byť ukončené a sú považované za ihneď od začiatku neplatné.  Všetky kópie licencovaných výrobkov od spoločnosti Tele Atlas držané podľa Licencie musia byť okamžite zničené.  Ak nejaký súd v príslušnej jurisdikcii posúdi tento článok ako neplatný a nevynútiteľné vcelku alebo sčasti, a to z akéhokoľvek dôvodu, táto zmluva EULA bude považovaná za ukončenú a neplatnú od samého začiatku, a všetky kópie licencovaných výrobkov od spoločnosti Tele Atlas musia byť okamžite zničené.

8.     Nesmiete používať údaje Nórska od spoločnosti Tele Atlas® MultiNet® na vytváranie komerčne predávaných tlačených alebo digitálnych máp, ktoré sú podobné základným národným produktom od Norwegian Mapping Authority; súhlasíte s tým, že akýkoľvek licencovaný výrobok od spoločnosti Tele Atlas, ktorý obsahuje údaje o Číne, Indii a Kórey môže podliehať osobitným podmienkam a ustanoveniam, ktoré vám musia byť poskytnuté v momente, kedy sú k dispozícii spoločnosti Tele Atlas.  Údaje o Číne, Indii a Kórey nesmú byť exportované z krajiny pôvodu.


9.     Tu uvedené zmluvy a záväzky sú tiež určené v priamy prospech spoločnosti Tele Atlas a môžu byť voči vám vynútené spoločnosťou Tele Atlas priamo proti vám, a beriete na vedomie a súhlasíte, že materiál alebo služby poskytované spoločnosťou Tele Atlas sú poskytované „tak ako sú“ a so všetkými možnými chybami, a spoločnosť Tele Atlas odmieta akúkoľvek záruku, výslovnú alebo predpokladanú.

10.     UKONČENIE.  Platnosť tejto Licenčnej zmluvy bude automaticky ukončená, ak porušíte ktorúkoľvek z hore uvedených podmienok. Z takéhoto ukončenia platnosti nevyplýva spoločnosti HTC žiadna oznamovacia povinnosť. 

11.     Príslušné zákony.  Hore uvedené podmienky a ustanovenia sa riadia zákonmi štátu Washington, USA bez toho, aby ovplyvňovali (I) konflikty s ustanoveniami zákonov alebo (II) Konvencie spojených národov o zmluvách pri medzinárodnom predaji tovaru.  Súhlasíte s tým, že sa podriadite výlučnej jurisdikcii súdov na území štátu Washington, USA, aby ste vyriešili akékoľvek právne záležitosti vyplývajúce z tejto Licenčnej zmluvy.
